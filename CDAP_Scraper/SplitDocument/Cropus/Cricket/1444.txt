                        	අන්තර් පාසල් වයස 19 න් පහළ ‘සිංගර් කුසලාන’ සීමිත ඕවර ක්‍රිකට් තරගාවලියේ III වැනි කොටසේ ශූරතාව දිනාගැනීමට තෝලංගමුව ඩඩ්ලි සේනානායක විදුහල අද (17 වැනිදා) සමත් විය.	හේනෙගම මැදි විදුහලට එරෙහිව මහනුවර අස්ගිරිය ජාත්‍යන්තර ක්‍රිකට් තරගාවලියේදී පැවැති අවසන් මහ තරගය කඩුලු 6 කින් ජයගනිමින් ඩඩ්ලි සේනානායක විදුහල එම ශූරතාවට හිමිකම් කීවේය.	ජයග්‍රහණය සඳහා ලකුණු 114 ක ඉලක්කයක් හඹාගිය ඩඩ්ලි සේනානායක විදුහල් ක්‍රීඩකයෝ ඕවර 34.4 ක් අවසානයේ කඩුලු 4 ක් පමණක් දැවී එම ඉලක්කය සපුරාගත්හ. ලක්ජිත් ජයවීර ලකුණු 36 ක්ද, මිහිඳු මඳුෂාන් ලකුණු 27 ක්ද රැස්කරමින් සිය විදුහලේ ජයග්‍රහණය ඉක්මන් කළහ.	පළමුවෙන් පන්දුවට පහරදුන් හේනෙගම මැදි විදුහල ඕවර 45.3 ක් තුළ ලකුණු 113 කට සීමා කිරීමට ඩඩ්ලි සේනානායක විදුහල් පන්දු යවන්නෝ සමත් වූහ. එහිදී දක්ෂ පන්දු යැවීමක නිතර වූ චතුරංග ප්‍රසාද් ලකුණු 15 කට කඩුලු 5 ක් දවාගනිමින් හේනෙගම විදුහල් ඉනිම සුනුවිසුනණු කර දැමුවේය.	හේනෙගම මැදි විදුහල ඕවර 45.3 කදී සියලු දෙනා දැවී 113	(ළහිරු පෙරේරා නොදැවී 46, චතුරංග ප්‍රසාද් 15/5, මිහිඳු මදුෂාන් 22/2) 	ඩඩ්ලි සේනානායක විදුහල ඕවර 34.4 කදී කඩුලු 4 ක් දැවී 114	(ලක්ජිත් ජයවීර 36, මිහිඳු මඳුෂාන් 27) 																												ශූරතාව දිනාගාගත් තෝලංගමුව ඩඩ්ලි සේනානායක විදුහල											         