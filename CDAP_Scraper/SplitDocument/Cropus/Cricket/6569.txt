                        	අන්තර් පාසල් වයස 19න් පහළ තරගාවලියේ I වැනි කොටසේ තරගයකදී කඳාන ද මැසනඞ්  විද්‍යාලය පරදවා ලූම්බිණි විද්‍යාලය කඩුලු 6 කින් ජය ගත්තේය. මෙම තරගය ද මැසනඞ්  විද්‍යාලීය ක‍්‍රීඩාංගණයේදී පැවැත්විණි.	තරගයේ පළමු දිනය නිමාවන විට ද මැසනඞ් විද්‍යාලය දෙවන ඉනිමේදී කිසිවකු නොදැවී ලකුණු 72 ක් රැස්කරගෙන ලූම්බිණියට වඩා ලකුණු 15 ක් ඉදිරියෙන් සිටියද යළිත් වරක් මැදපෙළ පිතිකරුවන්ගේ අසාර්ථකත්වය නිසා ද මැසනඞ් පිලේ සියලූ දෙනා දැවී ලබා ගතහැකිවුයේ ලකුණු 151 ක් පමණි.	දෙවැනි වරටත් සාර්ථකවු ලූම්බිණි පන්දු යවන්නන් වූ තනුක දාබරේ සහ ජනිත් ඩයස් කඩුලූ 5 බැගින් ලබා ගනිමින් තම කණ්ඩායමට පහසු ඉලක්කයක් ලබා දුන්නේය.	චාමර නිශාන්ත නොදැවී ලබා ගත් ලකුණු 58ත් සමගින්  ඕවර 18.5 කදී කඩුලූ 4 ක් පමණක් දැවී තම ඉලක්කයට ලගාවීමට ලූම්බිණි ක‍්‍රීඩකයෝ සමත් වූහ.	 	ද මැසනඞ් විදුහල පළමු ඉනිම  ඕවර 43.2 කදී සියලූ දෙනා දැවී 118	(ළහිරු වික‍්‍රමසිංහ 40, ආකාශ් සේනාරත්න 34, කාවින්ද මනම්පේරී 18, තරුශාන් ගයන්ත 23/4, ජනිත් ඩයස් 22/3)	ලූම්බිණි විදුහල පළමු ඉනිම  ඕවර 32.3 කදී සියලූ දෙනා දැවී 175	(තනුක දාබරේ 77, මොහොමඞ් අක‍්‍රම් 33, චාමර නිශාන්ත 32, ශාලූක දීමන්ත 9/6, රුක්ෂාන් ප‍්‍රනාන්දු 47/3)	ද මැසනඞ් විදුහල දෙවන ඉනිම  ඕවර 46 කදී සියලූ දෙනා දැවී 151	(මල්ෂාන් ප‍්‍රනාන්දු 46, ආකාශ් සේනාරත්න 32, යොහාන් සිල්වා 18, තනුක දාබරේ 46/5, ජනිත් ඩයස් 38/5)	ලූම්බිණි විදුහල දෙවන ඉනිම  ඕවර 18.5 කදී කඩුලූ 4 ක් දැවී 95	(චාමර නිශාන්ත නොදැවී 58, රුක්ෂාන් ප‍්‍රනාන්දු 27/2)	         