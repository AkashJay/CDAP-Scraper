                        	ශ්‍රී ලංකා ක්‍රිකට් ආයතනය සංවිධානය කරන වයස 19 න් පහළ අන්තර් පළාත් සීමිත ඕවර ක්‍රිකට් තරගාවලියේ අද (15 වැනිදා) පැවැති තරගයකදී ඌව පළාත් කණ්ඩායමට එරෙහිව කඩුලු 7 ක ජයක් අත්කර ගැනීමට දකුණු පළාත් කණ්ඩායම සමත් විය. මෙම තරගය කටුනායක මේරියන්ස් ක්‍රීඩාංගණයේදී පැවැත්විණ.	වර්ෂාව හේතුවෙන් තරගයේ ඉනිමක් ඕවර 36 කට සීමා වූ අතර ජයග්‍රහණය සඳහා ලකුණු 166 ක ඉලක්කයක් හඹාගිය දකුණු පළාත් ක්‍රීඩකයෝ පන්දු 15 ක් ඉතිරිව තිබියදී කඩුලු 3 ක් පමණක් දැවී එම ඉලක්කයක පසුකර ගියහ.	එහිදී නොදැවී ලකුණු 82 ක් රැස්කළ නවෝද් පරණවිතාන දකුණු පළාත් කණ්ඩායමේ ජයග්‍රහණය ඉක්මන් කළේය.		ඌව පළාත - ඕවර 36 කදී කඩුලු 7 කට 165	(තිෂාන් කලිඳු නොදැවී 67, ඉෂාන් සංගීත් 26, චේතක දෙනුවන් 24, නිපුන් මාලිංග 26/2, දිල්ෂාන් මධුෂංක 41/2)	දකුණු පළාත - ඕවර 27.3 කදී කඩුලු 3 කට 172	(නාවෝද් පරණවිතාන නොදැවී 82, විනුර දුල්සර 44)	         