                        		සත්කාරක  ඕස්ටේ‍්‍රලියා පිල සහ එංගලන්ත පිල අතර සිඞ්නි කී‍්‍රඩාංගණයේදී පැවති තෙවැනි එක්දින ජාත්‍යන්තර කි‍්‍රකට් තරගයෙන් කඩුලූ 7 ක පහසු ජයක් වාර්තා කිරීමට  ඕස්ටේ‍්‍රලියාව ඊයේ (19 වැනිදා) සමත්විය. ඒ අනුව මෙතෙක් පැවති තරග 3 ම ජයගත්  ඕස්ටේ‍්‍රලියාව, තරග දෙකක් ඉතිරිව තිබියදීම තරගාවලිය දිනාගෙන තිබේ.	ලකුණු 244 ක ජයග‍්‍රාහී ඉලක්කයක් හඹාගිය  ඕස්ටේ‍්‍රලියා පිල,  ඕවර 40 ක් අවසානයේ කඩුලූ 3 ක් පමණික් දැවී එම ඉලක්කය පසුකර ගියේය. තරගය නිමා වනතෙක් කඩුල්ලේ රැදීසිටි ෂෝන් මාෂ් (නොදැවී 71) සමග ඬේවිඞ් වෝනර් (71)  පන්දු 80 කදී ලකුණ 78 ක සම්බන්ධතාවක්ද, බ‍්‍රැඞ් හැඞ්න් සමග පන්දු 68 කදී ලකුණු 72 ක නොබිඳුන සම්බන්ධතාවක්ද ගොඩනගමින් තරගය ජයග‍්‍රහණය කරා රැගෙන ගියේය.	පන්දු 70 කදී හයේ පහර 2 ක් සහ හතරේ පහර 7 ක් සමගින් ලකුණු 71 ක් රැස්කළ ඬේවිඞ් වෝනර් තරගයේ වීරයා ලෙසින් සම්මාන ලැබීය.	කාසියේ වාසිය දිනා පළමුවෙන් පන්දුවට පහරදුන් එංගලන්ත පිල නියමිත  ඕවර 50 අවසානයේ කඩුලූ 9 ක් දැවී ලකුණු 243 ක් ලබාගත්තේය. පෙර තරගයේදී ශතකයක් රැස්කළ ඔයින් මෝගන් මෙම තරගයේදීද එංගලන්ත පිලේ වැඩිම ලකුණු ලාභියා බවට පත්වෙමින් පන්දු 58 කදී හයේ පහර 2 ක් සහ හතරේ පහර 4 ක් සමගින් ලකුණු 54 ක් රැස්කළේය.	දකුණත් වේගපන්දු යවන්නකු වන නේදන් කූල්ටර්නයිල් එංගලන්ත පිලේ නායකයාගේ කඩුල්ලද සමගින් ලකුණු 47 කට කඩුලූ 3 ක් දවාගනිමින් පන්දුවෙන් දස්කම් දැක්වීය.	එංගලන්ත පිල -  ඕවර 50 කදී කඩුලූ 9 කට 243	(ඇලිස්ටෙයාර් කුක් 35, ඉයන් බෙල් 29, ගැරී බැලන්ස් 26, ඔයින් මෝගන් 54, රවී බොපාරා 21, ටිම් බ්‍රෙස්න්න් නොදැවී 41, නේදන් කූල්ටර්නයිල් 47/3, ජේම්ස් ෆෝක්නර් 35/2, ඩැනියෙල් කි‍්‍රස්ටියන් 52/2)	ඕස්ටේ‍්‍රලියා පිල -  ඕවර 40 කදී කඩුලූ 3 කට 244	(ඒරන් ෆින්ච් 22, ඬේවිඞ් වෝනර් 71, ෂෝන් මාෂ් නොදැවී 71, මයිකල් ක්ලාක් 34, බ‍්‍රැඞ් හැඞ්න් 35)	036        