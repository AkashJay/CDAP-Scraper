                        	පාසල් ක‍්‍රිකට් සංගමය සංවිධානය කරන අන්තර් පාසල් වයස 15 න් පහළ ‘සිංගර්’ කුසලාන තරගාවලියේ තරග මේ වසරේ සිට ඕවර 95 ක සාමාන්‍ය තරග ලෙස පැවැත්වීමට පාසල් ක‍්‍රිකට් සංගමයේ විධායක කමිටුව තීරණය කර තිබේ. මෙම තරගාවලියේදී තරග මීට පෙර ඉනිමක්  ඕවර 50 යේදී එක්දින තරග ලෙස පැවැත්විණි.	මෙම වෙනස්කිරීමත් සමඟ ලබන මැයි මස ආරම්භ වන වයස 15 න් පහළ ක‍්‍රිකට් තරගාවලියේ තරගයක් පැය 6 යි මිනිත්තු 20 ක  ඕවර 95 ක සාමාන්‍ය තරගයක් වේ.	පාසල් ක‍්‍රිකට් සංගමයේ ලේකම් ඩිල්ෂාන් ද සිල්වා මහතා පැවසුවේ බොහෝ අංශවලින් කළ ඉල්ලීමකට අනුව මෙම වෙනස් කිරීම කළ බවත් කුඩා කාල සිට දිගු ඉනිමක් ක‍්‍රීඩා කිරීම සහ අඛණ්ඩව පන්දු යැවීම හුරුකිරීම මෙහි ප‍්‍රධාන අරමුණ බවයි.   	 	 ●●●  	         