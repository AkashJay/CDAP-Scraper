                        		 	ශී‍්‍ර ලංකා කණ්ඩායමේ ප‍්‍රධාන පුහුණුකරුවා වශයෙන් කටයුතු කළ පෝල් ෆාබ්‍රේස් මහතා එංගලන්ත පිලේ සහාය පුහුණුකරු ලෙසින් පත්වී ගියද එය ශී‍්‍ර ලංකා කණ්ඩායමේ එංගලන්ත සංචාරයේදී විශාල ප‍්‍රශ්නයක් නොවනු ඇතැයි හිටපු නායක මහේල ජයවර්ධන පවසයි.	වසර 2009 ට පෙරදීත් ශී‍්‍ර ලංකා කණ්ඩායමේ සහාය පුහුණුකරුවා වශයෙන් සිටි පෝල් ෆාබ්‍රේස් මහතා ලාහෝර් ප‍්‍රහාරයෙන් තුවා ලැබීම නිසා ඉවත් විය. අනතුරුව පසුගිය ජනවාරි මස අවසන් සතියේදී ශී‍්‍ර ලංකා කණ්ඩායමේ ප‍්‍රධාන පුහුණුකරුවා වශයෙන් වැඩ බාරගත්තේය.	එතැන් සිට බංග්ලාදේශයට එරෙහිව පැවැති ටෙස්ට් සහ එක්දින තරගාවලි දෙකේදීත් අනතුරුව පැවැති ආසියානු කුසලාන සහ විස්සයි:20 තරගාවලි දෙකේදීත් ශී‍්‍ර ලංකා කණ්ඩායම ජයග‍්‍රහණය කරන විට පෝල් ෆාබ්‍රේස් මහතා ශී‍්‍ර ලංකා කණ්ඩායමේ ප‍්‍රධාන පුහුණුකරුවා විය.	මෙම කරුණු පදනම් කරගනිමින් දැක්වෙන අදහස් වලින් කියැවෙන්නේ පෝල් ෆාබ්‍රේස් මහතා එංගලන්ත පිලේ සහාය පුහුණුකරුවා ලෙසින් පත්ව යාම ඉදිරි තරගාවලි දෙකේදී ශී‍්‍ර ලංකා කණ්ඩායමට බලවත් ලෙස අවාසිදායක විය හැකි බවයි.	”ඔහු ශී‍්‍ර ලංකා කණ්ඩායම ගැනත් කී‍්‍රඩකයන් මෙන්ම ඔවුන්ගේ හැකියාවන් සහ දුර්වලතා ගැනත් හොඳින්ම දන්නවා” යයි පසුගියදා පැවැති පුවත් පත් සාකච්ඡුාවකදී තේරීම් කමිටු සභාපති සනත් ජයසූරිය මහතාද පැවසීය.	බටහිර ඉන්දීය කොදෙව් පිලේ ෂිව්නරීන් චන්ද්‍රපෝල්ට පසුව දැනට ටෙස්ට් කි‍්‍රකට් කී‍්‍රඩාවේ නිරතව සිටින කී‍්‍රඩකයන් අතර ලෝකයේ දෙවැනි ජ්‍යෙෂ්ඨතම කී‍්‍රඩකයා වන මහේල ජයවර්ධන පවසන්නේ එංගලන්තයට ගෙන යාමට තරම් ශී‍්‍ර ලංකා පිලේ රහස් කන්දරාවක් පෝල් ෆාබ්‍රේස් සතුව නැති බවයි.	”පෝල් එංගලන්ත පිලට එක්වීම ඒ තරම් විශාල ප‍්‍රශ්නයක් නොවෙයි. අපි සෙල්ලම් කරන්නේ කොහොමද කියලා හැම කණ්ඩායමක්ම දන්නවා”	”අපි ඒ සෙල්ලම් කරපු විදිහ අනුව තමයි දිනෙන් දින ඉදිරියට ආවේ. එකම දේ එහේ පවතින තත්ත්වයන්ට අනුගත වෙලා, වඩත් හොඳින් කී‍්‍රඩා කරන්න අපි හිතට ගන්න  ඕනෑ..එයින් (පෝල් ෆාබ්‍රේස් මහතා එංගලන්ත පුහුණුකරුවන් අතරට එක්වීම) අපට විශාල බලපෑමක් හෝ අවාසියක් වේ යයි මා අවංකවම හිතන්නේ නෑ” යයි කි‍්‍රකට් කී‍්‍රඩාව සම්බන්ධයෙන් විචක්‍ෂණ බුද්ධියක් ඇතැයි ලෝ පුරා පිළිගැනීමක් ඇති මහේල ජයවර්ධන පැවසීය.	පෝල් ෆාබ්‍රේස් මහතා ශී‍්‍ර ලංකා කණ්ඩායම සමග සිටි මාස තුනක කාලයේදී ඔහු විශ්වකර්ම දේ කළ බවක් මහේල නොදකී. එම කාලය තුළදී ආසියානු කුසලාන සහ විස්සයි: 20 ලෝක කුසලාන දිනාගැනීමට ශී‍්‍ර ලංකා කණ්ඩායම සමත් වූවත් එය කාලාන්තරයක් පුරා ශී‍්‍ර ලංකා පිල ක‍්‍රම ක‍්‍රමයෙන් අත්කරගත් දියුණුවක් බව මහේල පවසයි.	”මේ කණ්ඩායම දිගු කාලයක් එකට කටයුතු කළා. අපි විස්සයි:20 ලෝක ශ්‍රේණිගත කිරීම් අතරේ අංක 1 ස්ථානය ලබාගත්තේ පෝල් ෆාබ්‍රේස් මහතා එන්න ඉස්සරවෙලායි”	”එය ක‍්‍රම ක‍්‍රමයෙන් ලබාගත් දියුණුවක්...අපි වසර දෙකක පමණ කාලයක් ග‍්‍රැහැම් ෆෝඞ් මහතා එක්ක කටයුතු කළා. ඒ වෙනකොටත් යම් යම් දේ නිසි පරිදි ස්ථානගත වෙලයි තිබුණේ. කී‍්‍රඩකයන් සහ ඔවුන්ගේ ස්ථාන මොන මොන ආකාරයේ විය යුතුද යන්න ඒ වන විටත් පැහැදිළි තීරණ ගෙන තිබුණා”...මහේල හේතු දැක්වීය.	”පෝල් ෆාබ්‍රේස් මහතා හොඳ කෙනෙක්. හොඳ පුහුණුකරුවෙක්...පුහුණුකරුවකු වශයෙන් ඔහු කී‍්‍රඩකයන්ට විශාල ආත්ම විශ්වාසයක් දුන්නා. ඔහු තමයි ඒ දේ ගෙනාවේ”	”එයින් අපට විශාල දිරියක් ලැබුණා. ඒ වෙනකොටත් යම් යම් දේ නියමිත තැන්වල තිබුණ නිසා කී‍්‍රඩකයන් ක‍්‍රමයෙන් ලෝක කුසලාන කරා ගියා” යයි ලෝක කුසලාන තරගාවලියේදී ලද සාර්ථකත්වයේ කතාව මහේල කෙටියෙන් කීවේය.	කෙසේ වෙතත් පෝල් ෆාබ්‍රේස් මහතා ඉවත්ව යාම බලාපොරොත්තු කඩවීමක් බවද මහේල පවසයි. එහෙත් එය කණ්ඩායමේ පාලනයෙන් බැහැර වන දෙයක් හෙයින්,  ඉහිරුණු කිර වෙනුවෙන් හඬාවැටීමෙන් පලක් නොවන බවද හෙතෙම කියයි.	”කී‍්‍රඩකයන් හැටියට මේ වගේ දෙයක් ගැන අපට කරන්න දෙයක් නෑ. මේ තීන්දු තීරණ ගන්නේ ඉහළින්”	”බලාපොරොත්තු කඩවීමක් තමයි. මොකද ඔහු අපිත් එක්ක එංගලන්තයට ගියා නම් වඩාත් හොඳයි. ඒත් ඔහු (පෝල් ෆාබ්‍රේස් මහතා) තීරණයක් අරගෙන තියෙන්නේ. ඒ නිසා ඒ ගැන ඒ තරම් හිතන්නේ නැතිව, අපි මෙච්චර කලක් කළා වගේ කණ්ඩායමක් එක්ක ඉදිරියට යන එක තමයි වඩාත්ම හොඳ දේ” යයි මහේල පැවසීය.	මහේල ජයවර්ධන පවසන ආකාරයට මාවන් අතපත්තු සහ සෙසු පුහුණුකරුවන් සමග දීර්ඝ කාලයක් කටයුතු කිරීමට ලැබීම සම්බන්ධයෙන් ශී‍්‍ර ලංකා කණ්ඩායම වාසනාවන්තය.	”මාවන් අතපත්තු හා අනෙකුත් පුහුණුකරුවන් වසර 3 ක පමණ කාලයක් කණ්ඩායමේ ඉන්නවා. ඒ නිසා ඒ පුහුණුකරුවන් එක්ක අපට දිගටම යන්න පුළුවන්. මේක ඉතාමත් හොඳ තත්ත්වයක්” යයි පැවසූ මහේල එංගලන්තයේ තත්ත්වයන් පිළිබඳ වැඩි වටහාගැනීමක් ලබාගැනීම සඳහා කි‍්‍රස් ඇඩම්ස් වැනි අයකුගේ සේවය ලබාගැනීමත් සුබවාදීව දකී.	ටෙස්ට් තරග 143 කට සහ එක්දින අන්තර්ජාතික තරග 412 කට කී‍්‍රඩා කර ඇති මෙම අලංකාර දකුණත් පිතිකරුවා මේ වන විටත් 36 වැනි වියේ පසුවන හෙයින් ඔහු ටෙස්ට් කී‍්‍රඩකයකු වශයෙන් එංගලන්තයේ සංචාරය කරන අවසන් අවස්ථාව මෙය විය හැකිය. ඔහුගේ අදහස වන්නේ මෙම අවස්ථාවේදීත් එංගලන්ත සංචාරය වඩාත් අනුස්මරණීය තරගාවලියක් කරගනිමින් ලෝඞ්ස් කී‍්‍රඩාංගණයේදී ටෙස්ට් තරගයකට සහභාගි වීමයි.	වසර 2002 සිට මේ දක්වා ලෝඞ්ස් කී‍්‍රඩාංගණයේදී ටෙස්ට් තරග 3 කට කී‍්‍රඩා කර ඇති මහේල ජයවර්ධන ශතක දෙකක් සහ අර්ධ ශතකයක්ද සමගින් ඉනිම 6 කදී ලකුණු 375 ක් ලබා තිබේ. එහි ඉනිමක සාමාන්‍යය ලකුණු 75.00 කි.	”මා හැමදාමත් එංගලන්තයේ කී‍්‍රඩා කරන්න කැමතියි. විශේෂයෙන්ම ලෝඞ්ස් කී‍්‍රඩාංගණයේදී...එය මගේ පි‍්‍රයතම කී‍්‍රඩාංගණයක්”	”අපට හොඳ තරුණ කී‍්‍රඩකයන් පිරිසක් ඉන්නවා. මා ඉතා ආශාවෙන් මේ තරගාවලිය ආරම්භ වන තුරු බලා ඉන්නවා” යයිද මහේල පැවසීය.	ශී‍්‍ර ලංකා කණ්ඩායමේ ඊළග පරපුර වෙනුවෙන් ළහිරු තිරිමාන්න වැනි කී‍්‍රඩකයකු උපනායකත්වයට පත්කිරීම සම්බන්ධයෙන් මහේල මහත් ප‍්‍රසාදයෙන් යුතුව අදහස් දැක්වීය.	”ඔහු (ළහිරු තිරිමාන්න) අපිත් එක්ක ඉතාම හොඳ වසර දෙකක් සම්පූර්ණ කළා. ඔහුගේ මහන්සියේ උපරිම ප‍්‍රතිඵල ලැබී තිබෙනවා......ඔහු මානසික වශයෙන් ඉතාමත් ශක්තිමත් කී‍්‍රඩකයෙක්. සෑම ආකාරයේම කි‍්‍රකට් තරග වලදී ඔහු ඒ බව පෙන්වා තිබෙනවා. බොහෝ විට තේරීම් කමිටුවත් ඔහුගේ කිසියම් විශේෂත්වයක් දකින්න ඇති”	”ඔහු ඉතාමත් තැන්පත්, කලබල නොවන කෙනෙක්. ඔහු සතුව නායකත්වය සඳහා ඉතාමත් හොඳ ගුණාංග තිබෙනවා. ස්ථිර වශයෙන්ම එය කණ්ඩායමේ ඉදිරි ගමන සඳහා හොඳ පියවරක් වේවි” යයිද ශී‍්‍ර ලංකා පිලේ හිටපු නායකයා පැවසීය.	ශී‍්‍ර ලංකා කණ්ඩායමේ නව පුහුණුකරුවා වන මාවන් අතපත්තු යටතේ පුහුණුවීම් ආරම්භ වූ ආකාරය සම්බන්ධයෙන්ද මහේලට ඇත්තේ ප‍්‍රසාද ජනක අදහස් සමුදායකි.	”අපේ සූදානම ඉතාමත් හොඳයි. පුහුණුවීම් පවා ඉතාමත් හොඳින් සැලසුම් කර තිබුණා විතරක් නෙමේ ඒ පුහුණුවීම් වල ඉලක්කය සහ අරමුණත් ඇතුළත්ව තිබුණා. ඒවා සකස් කර තිබුණේ එංගලන්තයේදී අපේක්‍ෂා කළ හැකි තත්ත්වයන්ට සමාන වන ආකාරයෙන්” යයි පැවසූ මහේල එළැඹෙන එංගලන්ත තරගාවලියේදී ශී‍්‍ර ලංකා කණ්ඩායම සාර්ථක දස්කම් දක්වනු ඇතැයිද පැවසීය.	”අප ඉලක්කයක් ඇතිව යන හැම තරගාවලියකදීම අපි හොඳින් කී‍්‍රඩා කරලා තියෙනවා. එංගලන්තයේදිත් එහෙමයි.	”මීට පෙර අවස්ථාවන්හිදීත් අපි එංගලන්තයේදී ඉතාමත් සාර්ථක දස්කම් පෙන්වූවා. මේ වතාවේදිත් ඒකේ වෙනසක් නෑ” යයිද මහේල පැවසීය.		(ඬේලි මිරර් ඇසුරිනි)	         