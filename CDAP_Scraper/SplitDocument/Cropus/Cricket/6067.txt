                        		අන්තර්ජාතික කි‍්‍රකට් සභාවේ කි‍්‍රයාකාරීත්වය පූර්ණ සංශෝධනයකට ලක් කරමින් සහ එහි ආදායම් බෙදී යාම සම්බන්ධයෙන් සකස් කරන ලද නව කෙටුම්පතට සහාය දක්වන්නේද නැතහොත් විරෝධය පළකරන්නේද යන්න තීරණය කිරීම ශී‍්‍ර ලංකා කි‍්‍රකට් ආයතනයේ විධායක කමිටුව හමුවේ තිබෙන අභියෝගයක් බව ශී‍්‍ර ලංකා කි‍්‍රකට් ආයතනයේ ජ්‍යෙෂ්ඨ නිලධාරීහු පවසති.	ශී‍්‍ර ලංකා කි‍්‍රකට් විධායක කමිටුවේ විශේෂ රැස්වීමක් හෙට (23 වැනිදා) පැවැත්වෙන අතර එහිදී මේ සම්බන්ධයෙන් සාකච්ඡුා කිරීමට නියමිතය. කෙසේ වෙතත් අදාළ කෙටුම්පත සහ එහි ඇතුළත් කරුණු සම්බන්ධයෙන් කි‍්‍රකට් කී‍්‍රඩාවේ ඇතුළාන්තය දන්නා නිලධාරීන්ගේ කිසිදු ප‍්‍රසාදයක් නැති බවත් වාර්තාවේ.	”කොහොම වුණත් මේ සම්බන්ධයෙන් අපි හොඳින් හිතා බලලා, එකමුතුව තීරණයක් ගන්න  ඕනෑ...මේ ප‍්‍රශ්නය නිසා කි‍්‍රකට් කී‍්‍රඩාවේ බලවත්ම රටවල් තරහ කරගත්තොත් අපට මේ ගමන යන්න බෑ”	”කරන දෙයක් ලිඛිතවම ඉදිරිපත් කිරීමට අප සූදානම් විය යුතුයි” යයි නම හෙළි කිරීමට අකමැති වූ විධායක කමිටු සාමාජිකයෙක් පැවසීය.	අන්තර්ජාතික කි‍්‍රකට් සභාවේ ආදායම් බෙදී යාම සම්බන්ධයෙන් සකස් කරන ලද නව කෙටුම්පත කි‍්‍රයාත්මක වුවහොත් ඉදිරියේදී අන්තර්ජාතික කි‍්‍රකට් සභාවේ ආදායම්වලින් විශාල කොටසක් ඉන්දියාවටත්,  ඕස්ටේ‍්‍රලියාවට සහ එංගලන්තයටත් හිමිවනු ඇත. එපමණක් නොව කි‍්‍රකට් කී‍්‍රඩාවේ අනාගතය සම්බන්ධයෙන් තීරණ ගැනීමේ විශාල බලයක්ද එම රටවල් තුනට හිමිවනු ඇත.	ආදායම් බෙදීයාම සම්බන්ධ නව කෙටුම්පත සකස් කරනු ලැබ ඇත්තේ අන්තර්ජාතික කි‍්‍රකට් සභාවේ මූල්‍ය සහ වාණිජ කටයුතු සම්බන්ධ කි‍්‍රයාකාරී කමිටුව විසිනි.	වත්මන් තත්ත්වය අනුව අන්තර්ජාතික කි‍්‍රකට් සභාවේ ආදායම් වලින් 75 % ක් එහි පූර්ණ සාමාජිකයක් (ටෙස්ට් තත්ත්වය හිමි රටවල්) අතරේ සමසේ බෙදී යන අතර 25 % ක් සම සාමාජිකයන් අතරේ සමානව බෙදී යයි.	නව කෙටුම්පත අනුව පූර්ණ සාමාජිකයන් සහ සම සාමජිකයන් අතර අනුපාතය 75 : 25 ක් ලෙසින් පැවතියද ඒ ඒ රටවල් අනුව ආදායම් බෙදීයාමේ විශාල පරතරයක් නිර්මාණය වෙයි. ඊට හේතුව කි‍්‍රකට් කී‍්‍රඩාව සම්බන්ධයෙන් ඒ ඒ රටවල දායකත්වය අනුව ආදායම් බෙදී යාම හේතුවෙනි.	එහි ප‍්‍රතිඵලයක් වශයෙන් අන්තර්ජාතික කි‍්‍රකට් සභාවේ මාධ්‍ය අයිතිවාසිකම් අළෙවියෙන් උපයාගනු ලබන ආදායමෙන් ඉන්දියාවට 21.9 % ක් හිමිවන අතර එංගලන්තයට 4.8 % ක්ද  ඕස්ටේ‍්‍රලියාවට  2.9 % ක්ද හිමිවේ.	ශී‍්‍ර ලංකාවට සහ බටහිර ඉන්දීය දූපත් සමූහයට හිමිවන කොටස මාධ්‍ය අයිතිවාසිකම් ආදායමෙන් 0.8 % කි. පාකිස්තානයට මාධ්‍ය අයිතිවාසිකම් ආදායමෙන් 1.4 %ක්ද දකුණු අපි‍්‍රකාවට 1.3 %ක්ද හිමිවේ. නවසීලන්තයේ කොටස 0.5 %	සිම්බාබ්වේ සහ බංග්ලාදේශයට කිසිදු ආදායමක් නොලැබෙනු ඇත.	මෙම යෝජනා සම්බන්ධයෙන් දකුණු අපි‍්‍රකාව මේ වන විටත් සිය විරෝධය ප‍්‍රකාර කර ඇති අතර නව යෝජනා හකුළා ගන්නා මෙන් දකුණු අපි‍්‍රකානු කි‍්‍රකට් සභාපතිවරයා අන්තර්ජාතික කි‍්‍රකට් සභාවට ලිඛිතව දන්වා ඇතැයි ‘කි‍්‍රක් ඉන්ෆෝ’ වෙබ් අඩවිය ප‍්‍රකාශ කරයි.	යම් විධියකින් මෙම කෙටුම්ත කි‍්‍රයාත්මක වුවහොත් මේ වන විටත් ලෝකයේ අංක 1 හිමි ටෙස්ට් කණ්ඩායම අයිති දකුණු අපි‍්‍රකානු කි‍්‍රකට් පාලක මණ්ඩලයේ ආදායම පාකිස්තානු කි‍්‍රකට් පාලක මණ්ඩලයේ ආදායමටත් වඩා පහළ බසිනු ඇත.	අදාළ යෝජනා සම්න්ධයෙන් ඉන්දියාව නිහඬ පිළිවෙතක් අනුගමනය කරන අතර නවසීලන්තය යෝජනාවට පක්‍ෂව ඡුන්දය දීමට සූදානම් වන බවද දැනගන්නට තිබේ.	මේ සම්න්ධයෙන් කී‍්‍රඩා අමාත්‍ය මහින්දානන්ද අලූත්ගමගේ මහතාගෙන් කළ විමසීමකදී කී‍්‍රඩා ඇමතිවරයා ප‍්‍රකාශ කර සිටියේ පවතින තත්ත්වය පිළිබඳව ශී‍්‍ර ලංකා කි‍්‍රකට් ආයතනය විසින් තමන් දැනුම්වත් කර තිබෙන බවයි.	”මේක ටිකක් බරපතළ තත්ත්වයක්. කොහොම වුණත් අපි කලබල වෙලා බෑ. ලෝකයේ අනෙකුත් රටවල් කටයුතු කරන ආකාරය දිහාත් අපි බලන්න  ඕනේ”	”ලබන 23 වැනිදා පැවැත්වෙන කි‍්‍රකට් විධායක කමිටු රැස්වීමේදී ඔවුන් දෙන තීරණයත් බලලා, ඒ අනුව අපි රටක් වශයෙන් මේකට මුහුණ දෙනවා” යයිද කී‍්‍රඩා ඇමතිවරයා ඊයේ (21 වැනිදා) ‘ලංකාදීප’ට පැවසීය.	මෙහි තීරණාත්මක සාධකය වන්නේ සාමාජික රටවල නියෝජිතයන්ගේ ඡුන්දයයි. මේ මස අගදී ඩුබායිහිදී පැවැත්වීමට නියමිත රැස්වීමකදී අදාළ කෙටුම්පත පිළිබඳ සාකච්ඡුාවට ගැනෙන අතර එය පරාජය කිරීම සඳහා අවශ්‍ය වන්නේ ඡන්ද 6 කි.	කෙසේ වෙතත් මෙම යෝජනා වෙනුවෙන් ශී‍්‍ර ලංකවේ කැමැත්ත ලබාගැනීම සඳහා ශී‍්‍ර ලංකාවේදී අයි. පී. එල්. තරග 10 කට වැඩි ප‍්‍රමාණයක් පැවැත්වීම හෝ තරග කාල සටහනේ සටහන් වී නැති ටෙස්ට් තරගාවලියක් ශී‍්‍ර ලංකාවට ප‍්‍රදානය කිරීමට කිසිවකු ඉදිරිපත් වුවහොත් එය ප‍්‍රතික්ෂේප කිරීමට තමන් සූදානම් බවද ශී‍්‍ර ලංකා කි‍්‍රකට් විධායක කමිටු නිලධාරීහු කියති.	”මේ කෙටුම්පත කි‍්‍රයාත්මක වුණොත් අපිත් ඉවරයි. ටෙස්ට් කි‍්‍රකට් කී‍්‍රඩාවත් ඉවරයි.”	”මේකෙන් වෙන්නේ ටෙස්ට් සහ එක්දින තරග සඳහා දැනට කි‍්‍රයාත්මක වන ‘අනාගත සංචාර වැඩසටහන’ අහෝසි වෙලා එක එක රටවලට  ඕනෑනම් විතරක් තරගාවලි පැවැත්වීමේ ක‍්‍රමයක් ඇතිවීමයි. එතකොට අපේ රූපවාහිනී ආදායම් නැත්තට නැතිවෙනවා”	”තාවකාලික ලාභ ප‍්‍රයෝජන බලාපොරොත්තුවෙන් අපේ කි‍්‍රකට් කී‍්‍රඩාවේ අනාගතය විනාශ කරන්න අපි ඉඩ දෙන්නේ නෑ” යයිද තවත් විධායක කමිටු සාමාජිකයෙක් ඊයේ සවස ලංකාදීපයට පැවසීය.        