                        		රෝහිත් ශර්මා (නොදැවී 123) සහ විරාට් කෝලිගේ (නොදැවී 96) විශිෂ්ට පිතිහරඹය නිසා ශූරයන්ගේ කුසලාන තරගාවලියේ දෙවැනි අවසන් පූර්ව තරගයේදී බංග්ලාදේශයට එරෙහිව කඩුලු 9 ක ජයක් හිමිකරගත් ඉන්දියාව අවසන් මහ තරගයට සුදුසුකම් ලබාගැනීමට සමත්විය. මෙම තරගය බර්මින්හැම්හිදී අද (15 වැනිදා) පැවැත්විණ.		ජයග්‍රහණය සදහා ලකුණු 265 ක ඉලක්කයක් හඹාගිය ඉන්දියාව ඕවර 40.1 කදී කඩුල්ලක් පමණක් දැවී ඉලක්කය පසුකිරීමට සමත්විය. දෙවැනි කඩුල්ල සදහා පන්දු 158 කදී ලකුණු 178 ක නොබිඳුණු සම්බන්ධතාවයක් ගොඩනැගීමට රෝහිත් ශර්මා සහ විරාට් කෝලී සමත්වූහ.	 																				බංග්ලාදේශය														ටමීම් ඉක්බාල් - ප.ජාදව්										70														සෞම්‍ය සර්කාර් - ප.කුමාර්										0														සබීර් රහ්මන් - ඇ.ජදේජා ප.කුමාර්										19														මුෂ්ෆීකූර් රහීම් - ඇ.කෝලී ප.ජාදව්										61														ශකීබ් අල් හසන් - ඇ.දෝනී ප.ජදේජා										15														මහමුදුල්ලා - ප.බුම්රා										21														මොසැඩෙක් හුසේන් - ඇ. සහ ප.බුම්රා										15														මෂ්රෆී මොර්ටසා - නොදැවී										30														ටස්කින් අහ්මඞ් - නොදැවී										11														අතිරේක (පා-8 , ව-7 , නි-2 , ද.ල- 5)										22														එකතුව ඕවර 50 කදී කඩුලු 7 ක් දැවී    										264														කඩුලු වැටීම 														1-1 (සෞම්‍ය සර්කාර්), 2-31 (සබීර් රහ්මන්), 3-154 (Tටමීම් ඉක්බාල්), 4-177 (ශකීබ් අල් හසන්), 5-179 (මුෂ්ෆීකූර් රහීම්), 6-218 (මොසැඩෙක් හුසේන්), 7-229 (මහමුදුල්ලා)														පන්දුවට පහර නොදුන් ක්‍රීඩකයෝ 														මස්ටෆිසූර් රෙහ්මාන්, රුබෙල් හුසේන්. 														පන්දු යැවීම														බුවනේෂ් කුමාර්										10-1-53-2										ව-1														ජස්ප්‍රීට් බුම්රා										10-1-40-2										 														රවිචන්ද්‍රන් අශ්වින්										10-0-54-0										ව-3														හර්දික් පාණ්ඩ්‍යා										4-0-34-0										ව-2, නි-2														රවින්ද්‍ර ජදේජා										10-0-48-1										 														කේදර් ජාදව්										6-0-22-2										ව-1														ඉන්දියාව														රෝහිත් ශර්මා - නොදැවී										123														ශිකර් ධාවන් - ඇ.මොසැඩෙක් හුසේන් ප.මෂ්රෆී මොර්ටසා										46														විරාට් කෝලී - නොදැවී										96														අතිරේක 										0														එකතුව ඕවර 40.1 කදී කඩුල්ලක් දැවී    										265														කඩුලු වැටීම 														1-87 (ධාවන්)														පන්දුවට පහර නොදුන් ක්‍රීඩකයෝ 														යුවරාජ් සිං, හර්දික් පාණ්ඩ්‍යා, මහේන්ද්‍ර සිං දෝනී, කේදර් ජාදව්, රවින්ද්‍ර ජදේජා, බුවනේෂ් කුමාර්, රවිචන්ද්‍රන් අශ්වින්, ජස්ප්‍රීට් බුම්රා.														පන්දු යැවීම														මෂ්රෆී මොර්ටසා										8-0-29-1										 														මස්ටෆිසූර් රෙහ්මාන්										6-0-53-0										 														ටස්කින් අහ්මඞ්										7-0-49-0										 														රුබෙල් හුසේන්										6-0-46-0										 														ශකීබ් අල් හසන්										9-0-54-0										 														මොසැඩෙක් හුසේන් 										2-0-13-0										 														මහමුදුල්ලා										1-0-10-0										 														සබීර් රහ්මන්										1.1-0-11-0										 							පන්දු 129 කදී හයේ පහරක් සහ හතරේ පහර 15 ක් සමගින් නොදැවී ලකුණු 123 ක් රැස්කළ රෝහිත් ශර්මා සිය 11 වැනි එක්දින ශතකය පන්දු 111 කදී වාර්තා කළ අතර විරාට් කෝලී සිය 42 වැනි එක්දින අර්ධ ශතකය පන්දු 42 කදී වාර්තා කිරීමට සමත්විය. ජයග්‍රහණය තහවුරු කරගන්නා තෙක් කඩුල්ලේ රැඳී සිටි කෝලී පන්දු 78 කදී හතරේ පහර 13 ක් සමගින් නොදැවී ලකුණු 96 ක් ලබාගත් නමුත් ශතකය ලබාගැනිමට උත්සහයක් නොදැරූ අතර තරගය ජයගැනීමට පමණක් අවධානය යොමු කළේය.		මෂ්රෆී මොර්ටසාගේ පන්දුවක් හමුවේ මොසැඩෙක් හුසේන් අතට උඩපන්දුවක් දෙමින් ලකුණු 46 කට දැවී ගිය ශිකර් ධාවන් පළමු කඩුල්ල සදහා රෝහිත් ශර්මා සමගින් පන්දු 88 කදී ලකුණු 87 ක සම්බන්ධතාවයක් ගොඩනැගීමට සමත් විය. ශිකර් ධාවන් තරග 4 කදී ලකුණු 317 ක් රැස්කරමින් මෙවර තරගාවලියේ වැඩිම ලකුණු රැස්කළ පිතිකරුවන් අතර පෙරමුණ ගැනීමට සමත්වී ඇත.		ශූරයන්ගේ කුසලාන තරග 9 කට සහභාගිවී ඇති ධාවන් එහිදි ලකුණු 680 ක් රැස්කරමින් ඉන්දියාව වෙනුවෙන් වැඩිම ලකුණු රැස්කරමින් සවුරව් ගංගුලි තබාතිබූ වාර්තාව බිඳ හෙළිමට සමත් වූයේය. ඊට අමතරව රෝහිත් ශර්මා සමගින් එක්ව ශූරයන්ගේ කුසලාන තරග 9 කදී ශතක සම්බන්ධතා 4 ක් සහ අර්ධ ශතක සම්බන්ධතා 3 ක්ද සමගින් ලකුණු 766 ක් රැස්කරමින් වැඩිම ලකුණු සම්බන්ධතා පැවැත්වූ පිතිකරුවන් අතර පෙරමුණ ගැනීමටද ධවාන් සමත්විය.		පළමුව පන්දුවට පහරදුන් බංග්ලාදේශය ඕවර 50 ක් අවසානයේ කඩුලු 7 ක් දැවී ලකුණු 264 ක් රැස්කිරීමට සමත් විය. මැද පෙළ පිතිකරුවන්ගෙන් බංග්ලාදේශ කණ්ඩායමට බලාපොරොත්තු වූ තරමින් ලකුණු එක්නොවීම හේතුවෙන් අටවැනි කඩුල්ල සදහා පන්දුවට පහරදුන් නායක මෂ්රෆී මොර්ටසාට සහ ටස්කින් අහ්මඞ්ට වැඩි බරක් ඇදීමට සිදුවිය. මෂ්රෆී මොර්ටසා සහ ටස්කින් අහ්මඞ් අටවැනි කඩුල්ල සදහා පන්දු 30 කදී ලකුණු 35 ක නොබිඳුණු සම්බන්ධතාවයක් ගොඩනැගීමට සමත්වූවද ලකුණු 300 සීමාව වෙත ආසන්න වීමට තරම් පන්දු සංඛ්‍යාවක් ඔවුනට ඉතිරි වී නොතිබිණ.		ටමීම් ඉක්බාල් සිය 38 වැනි එක්දින අර්ධ ශතකය පන්දු 62 කදී වාර්තා කළ අතර කේදර් ජාදව්ගේ පන්දුවක් කඩුල්ලේ වැදීමෙන් දැවියන විට පන්දු 82 කදී ලකුණු 70 ක් රැස්කර සිටියේය. ටමීම්ගේ ඉනිමට හයේ පහරක් සහ හතරේ පහර හතක් ඇතුළත්විය. කේදර් ජාදව්ගේ දෙවැනි කඩුල්ල ලෙස ලකුණු 61 ක් රැස්කර සිටි මුෂ්ෆීකූර් රහීම්  දැවී ගියේ විරාට් කෝලී අතට උඩපන්දුවක් දෙමිනි. පන්දු 85 කට මුහුණදුන් මුෂ්ෆීකූර් රහීම්ගේ ඉනිමට හතරේ පහර හතරක් ඇතුළත්වූ අතර සිය 26 වැනි එක්දින අර්ධ ශතකය පන්දු 61 කදී ලබාගැනීමට හෙතෙම සමත් විය.		පළමු කඩුලු දෙක ලකුණු 36 ක් තුළ දැවීයාමත් සමගින් ටමීම් ඉක්බාල් සහ මුෂ්ෆීකූර් රහීම් දෙවැනි කඩුල්ල සදහා පන්දු 127 කදී ලකුණු 123 ක සම්බන්ධතාවයක් ගොඩනැගමින් බංග්ලාදේශ ඉනිම ගොඩනැගීමට සමත් වූහ.		ඉන්දියාව සහ පාකිස්තානය අතර අවසන් මහ තරගය ලබන ඉරිදා (18 වැනිදා) ලන්ඩන් ඕවල් ක්‍රීඩාංගණයේදී පැවැත්වීමට කටයුතු යොදා ඇත.        