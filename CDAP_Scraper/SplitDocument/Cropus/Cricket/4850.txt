                        		විසි දෙහැවිරිදි වියේ පසුවන ෂෝන් ඇබට් තමාට සුපුරුදු පරිදි නිව් සවුත් වේල්ස් පිල වෙනුවෙන් වේගයෙන් පන්දු යවමින් සිටියේය. ඔහුගේ අරමුණ වූයේ කවදාහෝ  ඕස්ටේ‍්‍රලියානු ටෙස්ට් පිලට එක්වීමයි.	ෂෝන්ගේ සුරතින් මිදී තමා වෙත ඇදී ආ කෙටි පන්දු මග හරිමින් සිටි හියුස් පුල් පහරක් ගැසීමට ඉන් එකක් තෝරා ගත්තේය. එහෙත් එය තමන්ගේ ජීවිත ඉරණම විසඳන පන්දුව බව හියුස් තියා අඩුතරමේ පන්දුව යැවූ ෂෝන්වත් දැන සිටියේ නැත.	පුල් පහර ගැසීමට යන්තමින් ඉක්මන් වූ හියුස්ට තමන්ගේ පිත්ත ගෙන එන වේගයත් පන්දුව තමන් වෙත පැමිණෙන වේගයත් ගලපා ගත නොහැකි වූයෙන් මාරාන්තික අනතුරකට ගොදුරු විය.	 	පන්දුව වැදීමෙන් පිලිප් හියුස්ගේ මොළය ඇතුළත ලේ ගැලීමක් සිදුවූ අතර ඔහු සිහි සුන්ව සිඞ්නි තණතීරුව මත ඇදවැටුණේය.	හෙලිකොප්ටරයක ආධාරයෙන් රෝහලකට ගෙන ගිය සැණින් ඔහුව සැත්කමකට ලක්කරන ලදි. සිහිය නොලැබූ හියුස් දැඩි සත්කාර ඒකකයේ සිටියදීම ජීවිතයෙන් සමු ගෙන ගියේය.	මෙම සිදුවීම මුලූ මහත් කි‍්‍රකට් ලොවම කම්පාවට පත්කළ ශෝක ජනක පුවතක් ලෙසින් ලොව පුරා පැතිර ගිය අතර ක‍්‍රීඩකයන් මෙන්ම කී‍්‍රඩා ලෝලීන්ද නොපමාව හියුස් වෙනුවෙන් තම ශෝක පණිවිඩ නිකුත් කළහ.	සියල්ල මෙසේ සිදුවද්දී එම මාරන්තික පන්දුව හියුස්වෙත යොමුකළ ෂෝන් ඇබට්, මෙම සිදුවීම නිසා මානසිකව කඩාවැටී ඇති බව වාර්තා වේ.	 ඕස්ටේ‍්‍රලියානු කි‍්‍රකට් බලධාරීන් මෙන්ම සහෝදර කී‍්‍රඩකයන්ද ඔහුගේ හිත සැනසීමට කටයුතු කරන නමුත් ෂෝන් කවදා කෙසේ එම තත්ත්වයෙන් මිදෙනු ඇත්ද’යි කීම උගහටය.	මෙම සිදුවීම නිසා ඇබට්ගේ කී‍්‍රඩා ජීවිතය මෙන්ම පෞද්ගලික ජීවිතයද උඩු යටිකුරු විය හැකි බව  ඕස්ටේ‍්‍රයානු ටෙස්ට් කණ්ඩායමේ හිටපු වේග පන්දු යවන්නෙකු වන ජේසන් ගිලෙස්පි කියා සිටියේය.	ඒ පිළිබඳව තවදුරටත් අදහස් දැක්වූ ගිලෙස්පි මේ වන විටත් ඇබෝට් ඉතා තැතිගැන්මකට පත්ව සිටින බව ප‍්‍රකාශ කරද්දී,  ඕස්ටේ‍්‍රයානු ටෙස්ට් කණ්ඩායමේ හිටපු නායකයකු වන මාක් ටේලර් මහතා කියා සිටියේ මෙම සිදුවීම දිගින් දිගටම ඇබට්ට මානසික වදයක් වනු ඇති බවයි.	”පිළිතුරු සපයන්න කියා ඔහුට කිසිදු ප‍්‍රශ්නයක් ඉදිරිපත් වෙන එකක් නෑ... නමුත් දිගු කාලයක් යනතුරු ඔහුට තමන් වැරදි කරුවකු ලෙසින් හැෙ`ග්වි කියලා මට විශ්වාසයි.” යැයිද ටේලර් මහතා ප‍්‍රකාශ කළේය.	 	”ඇත්තටම මම බලාපොරොත්තු වෙනවා මෙම කණගාටුදායක තත්ත්වයෙන් මිදී, යම් දිනක ඔහු නැවතත් නිව් සවුත් වේල්ස් පිලට කී‍්‍රඩාකරන අයුරු අපට දැකගන්න පුලූවන් වේවි කියා. ඇතැම් විට එය  ඕස්ටේ‍්‍රලියානු ජාතික කණ්ඩායමට වෙන්නත් පුලූවන්.” යයි  ඕස්ටේ‍්‍රලියානු පිලේ හිටපු නායකයා තවදුරටත් කියා සිටියේය.	නැගී එන වේගපන්දු යවන්නකු වන ෂෝන් ඇබට් ඉකුත් ඔක්තෝම්බර් මසයේදී  ඕස්ටේ‍්‍රලියා කණ්ඩායම වෙනුවෙන් එක්දින සහ විස්සයි20 වරම් දිනාගත්තේය.	‘කි‍්‍රකට්  ඕස්ටේ‍්‍රලියා’ ආයතනයේ ප‍්‍රධාන විධායක නිලධාරී ජේම්ස් සදර්ලන්ඞ් මහතා ඊයේ (බ‍්‍රහස්පතින්දා) ෂෝන්ට කතා කළ අතර ඔහු කීවේ ෂෝන් මැනවින් තත්ත්වයට මුහුණ දෙමින් සිටින බවයි.	 	”මේ වෙලාවේ මිනිසුන් ෂෝන් ගැන හිතන ආකාරය ඉතාමත් යහපත්. අප මෙන්ම ඒ (මානසික තත්තවයන්) පිළිබඳ ප‍්‍රවීනයන් කළ යුත්තේ මේ තත්ත්වයෙන් ගොඩ එන්න ෂෝන්ට සහය වන එකයි” යයිද ජේම්ස් සදර්ලන්ඞ් මහතා පැවසීය.	සදර්ලන්ඞ් මහතා එසේ කීවද ෂෝන් ඇබට් මේ සම්බන්ධයෙන් තවමත් කිසිවක් ප‍්‍රකාශ කර නැත.	පාකිස්තානු පිලේ වත්මන් පුහුණුකරු මෙන්ම හිටපු වේග පන්දු යවන්නා වන වකාර් යූනිස් මහතා කියන්නේ වෙනත් කතාවකි.	”එයා කොහොම කි‍්‍රකට් ගහන්නද?” ”ඔහු මානසික ප‍්‍රතිකාර ලබාගත යුතුයි. මා හිතන්නේ ඔවුන් දැනටමත් එය ආරම්භ කරලා ඇති” යයිද වකාර් යුනිස් මහතා පැවසීය.	 	 	- 036        