                        	ශ්‍රී ලංකා ක්‍රිකට් ආයතනය සංවිධානය කරන වයස 19 න් පහළ අන්තර් පළාත් සීමිත ඕවර ක්‍රිකට් තරගාවලියේ අද (19 වැනිදා) පැවැති තරගයකදී බස්නාහිර පළාත් (දකුණ) කණ්ඩායමට එරෙහිව කඩුලු 6 ක ජයක් හිමිකර ගැනීමට බස්නාහිර පළාත් (මධ්‍යම) කණ්ඩායම සමත්විය. මෙම තරගය පී.සරවනමුත්තු ක්‍රීඩාංගණයේදී පැවැත්විණි.	පසිඳු සූරියබණ්ඩාර (නොදැවී 81) අර්ධ ශතකයක් ලබාගනිමින් පිත්තෙන්ද කළණ පෙරේරා සහ දුනිත් වෙල්ලාලගෙ කඩුලු 3 බැගින් දවාගනිමින් පන්දුවෙන්ද දස්කම් දැක්වූහ.	බස්නාහිර (දකුණ) - ඕවර 50 කදී සියලුදෙනා දැවී ලකුණු 182	(සුවත් මෙන්ඩිස් 53, නුවනිඳු ප්‍රනාන්දු 42, නිශාන් ප්‍රනාන්දු 21, කළණ පෙරේරා 39/3, දුනිත් වෙල්ලාලගේ 24/3, සංතුෂ් ගුණතිලක 12/2)	බස්නාහිර (මධ්‍යම) - ඕවර 44.5 කදී කඩුලු 4 ක් දැවී ලකුණු 186	(පසිඳු සූරියබණ්ඩාර නොදැවී 81, කමිල් මිශාර 32, සංතුෂ් ගුණතිලක 28)        