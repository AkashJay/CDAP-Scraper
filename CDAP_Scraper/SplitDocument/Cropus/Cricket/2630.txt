                        	‘සිංගර් කුසලාන’ වයස 15 න් පහළ එක්දින ක්‍රිකට් තරගාවලියේ පළමු කොටසේ පෙර අර්ධ අවසන් පූර්ව වටයේ තරගයකදී කෝට්ටේ ආනන්ද ශාස්ත්‍රාල විදුහලට එරෙහිව ලකුණු 156 ක ජයක් හිමිකරගත් මොරටුව ශාන්ත සෙබස්තියන් විදුහල අර්ධ අවසන් පූර්ව වටයට සුදුසුකම් ලබාගැනීමට ඊයේ (5 වැනිදා) සමත්විය.	මෙම තරගය මොරටුව ශාන්ත සෙබස්තියන් විදුහල් ක්‍රීඩාංගණයේදී පැවැත්වූණි.	මොරටුව ශාන්ත සෙබස්තියන් විදුහලේ ඉඳුවර ද අල්විස් (87) සහ සුකිත මනෝජ් (54) අර්ධ ශතක රැස්කරමින් පිත්තෙන් දස්කම් දැක්වූහ.		ශා. සෙබස්තියන් විදුහල - ඕවර 49.5 කදී සියලුදෙනා දැවී 296	(ඉඳුවර ද අල්විස් 87, සුකිත මනෝජ් 54, සවිඳු රොෂේන් 40, සෙයියදු අසීන් 45/3, කවිඳු වේරගොඩ 51/2)	ආනන්ද ශාස්ත්‍රාල විදුහල - ඕවර 37.5 කදී සියලුදෙනා දැවී 140	(ධනංජව එදිරිසිංහ 51, චකිල පෙරේරා 52/3, දිශේන් වීරසිංහ 01/2)	         