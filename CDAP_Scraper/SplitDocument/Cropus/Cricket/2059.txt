                        	‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී පානදුර ශාන්ත ජෝන් විද්‍යාලයට එරෙහිව ඉනිමක සහ ලකුණු 64 ක ජයක් හිමිකර ගැනීමට කොළඹ මහනාම විද්‍යාලය සමත්විය. මෙම තරගය බණ්ඩාරගම මහජන ක්‍රීඩාංගණයේදී පැවැත්විණි.	කොළඹ මහනාම විද්‍යාලයේ හේෂාන් හෙට්ටිආච්චි ලකුණු 75 කට කඩුලු 9 ක් සහ හෂාන් සංදීප ලකුණු 36 කට කඩුලු 8 ක් දවාගනිමින් තරගය පුරා පන්දුවෙන් දස්කම් දක්වමින් තම පාසල ජයග්‍රහණය කරා රැගෙන ගියහ.	මහනාම විද්‍යාලය - පළමු ඉනිම - ඕවර 63.3 කදී සියලුදෙනා දැවී ලකුණු 223	(බිශාන් මෙන්ඩිස් 57, පවන්ත වීරසිංහ 38, සසිත මනුප්‍රිය 99/4, තමිඳු වික්‍රමාරච්චි 52/3)	ශා.ජෝන් විද්‍යාලය - පළමු ඉනිම - ඕවර 30.1 කදී සියලුදෙනා දැවී ලකුණු 92	(ප්‍රවීන් සඳමාල් 37, තමිඳු වික්‍රමාරච්චි 21, හේෂාන් හෙට්ටිආච්චි 33/5, හෂාන් සංදීප 24/3, ඉශාන් කටුපිටිය 16/2)	ශා.ජෝන් විද්‍යාලය - දෙවැනි ඉනිම - ඕවර 32.3 කදී සියලුදෙනා දැවී ලකුණු 67	(රුක්ෂාන් දිසානායක 24, හෂාන් සංදීප 12/5, හේෂාන් හෙට්ටිආරච්චි 42/4)        