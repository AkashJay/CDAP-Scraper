                        		එංගලන්තයට එරෙහිව පැවැති එක්දින තරගාවලියේ අවසන් තරගයේදී ලබාගත් කඩුලූ 6 ක විශිෂ්ට ජයත් සමගින් එක්දින අන්තර්ජාතික කි‍්‍රකට් ශ්‍රේණිගත කිරීම් අතරේ දෙවැනි ස්ථානය දක්වා පියවරක් ඉහළට නැගීමට ශී‍්‍ර ලංකා කණ්ඩායම ඊයේ සමත් විය.	තරගාවලිය ආරම්භ වීමට පෙර, මැයි මස 20 වැනිදා පැවැති ශ්‍රේණිගත කිරීම් අනුව ශ්‍රේණිගත ලකුණු 111 ක් ලබා ඒ වන විට 3 වැනි ස්ථානයේ සිටි ඇන්ජලෝ මැතිව්ස් සහ පිරිවර ඊයේ (3 වැනිදා) බර්මින්හැම්හිදී ලබාගත් ජයග‍්‍රහණයත් සමගින් ශ්‍රේණිගත ලක--ුණු 112 ක් ලබා දෙවැනි ස්ථානය ගෙන ඇත. ඔවුන්ට වඩා ඉදිරියෙන් සිටින්නේ ශ්‍රේණිගත ලකුණු 115 ක් හිමිකරගෙන සිටින  ඕස්ටේ‍්‍රලියානු කණ්ඩායමයි.	මැයි 20 වැනිදා වන විටත් දෙවැනි ස්ථානයේ සිටි ඉන්දියාව (ශ්‍රේණිගත ලකුණු 112) තුන්වැනි ස්ථානය දක්වා වැටී ඇත්තේ තුන්වැනි දශම ස්ථානය දක්වා ගනණය කිරීමේදී ඇතිවන වෙනස අනුවය.	ශී‍්‍ර ලංකාව සහ එංගලන්තය අතර එක්දින තරගාවලිය ආරම්භ වීමට පෙර එක්දින ශ්‍රේණිගත කිරීම් අතරේ 4 වැනි ස්ථානයේ සිටි එංගලන්තය (ශ්‍රේණිගත ලකුණු 110), ශී‍්‍ර  ලංකාව හමුවේ තරගාවලිය පරාජය වීමත් සමගින් පස්වැනි ස්ථානය දක්වා ඇදවැටී තිබේ.	එක්දින ක්‍රිකට් හිණිපෙත - 2014 ජූනි 04 වැනිදා වන විට																				ශ්‍රේණිය										කණ්ඩායම										තරග										ප්‍රසාද ලකුණු										ශ්‍රේණිගතලකුණු														1										ඕස්ට්‍රේලියාව										35										4020										115														2										ශ්‍රී ලංකාව										59										6613										112														3										ඉන්දියාව										53										5923										112														4										දකුණු අප්‍රිකාව										32										3486										109														5										එංගලන්තය										41										4450										109														6										පාකිස්තානය										47										4716										100														7										නවසීලන්තය										31										3031										98														8										බටහිර ඉන්දීය කොදෙව්										40										3744										94														9										බංග්ලාදේශය										23										1683										73														10										සිම්බාබ්වේ										20										1228										61														11										ඇෆ්ගනිස්ථානය										9										304										34														12										අයර්ලන්තය										9										297										33						        