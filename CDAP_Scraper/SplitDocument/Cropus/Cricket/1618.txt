                        	‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී ගම්පහ බණ්ඩාරනායක විද්‍යාලයට එරෙහිව කඩුලු 5 ක ජයක් හිමිකර ගැනීමට කොටහේන ශාන්ත බෙනඩික් විද්‍යාලය ඊයේ (14 වැනිදා) සමත්විය. මෙම තරගය මාකඳුර මහජන ක්‍රීඩාංගණයේදී පැවැත්විණි.	කොටහේන ශාන්ත බෙනඩික් විද්‍යාලයේ මහේෂ තීක්ෂණ කඩුලු 9 ක් දවාගනිමින් තරගය පුරා පන්දුවෙන් දස්කම් දැක්වූ අතර බණ්ඩාරනායක විදුහල් පළමු ඉනිමේදී කඩුලු 5 ක් දවාගැනීමට ඉමේෂ් ප්‍රනාන්දු සමත්විය.		බණ්ඩාරනායක විද්‍යාලය - පළමු ඉනිම - ඕවර 53 කදී සියලුදෙනා දැවී ලකුණු 174	(මාධව තත්සර 40, සහිරු රොෂේන් 30, මහේෂ තීක්ෂණ 61/5, ඉමේෂ් ප්‍රනාන්දු 48/5)	ශා. බෙනඩික් විද්‍යාලය - පළමු ඉනිම - ඕවර 58.3 කදී සියලුදෙනා දැවී ලකුණු 147	(කවීශ ජයතිලක නොදැවී 42, ශනිල්ක නිරමාල් 41, ප්‍රභාෂ් අල්විස් 25/3, අරෝෂ වික්‍රමගේ 42/3, ජනිඳු ජයවර්ධන 26/2)	බණ්ඩාරනායක විද්‍යාලය - දෙවැනි ඉනිම - ඕවර 48 කදී සියලුදෙනාදැවී ලකුණු 175	(දිලීප සඳරුවන් 40, හසිත පතිරගේ 36, මහේෂ තීක්ෂණ 73/4, විහඟ රුවන 28/3)	ශා. බෙනඩික් විද්‍යාලය - දෙවැනි ඉනිම - ඕවර 28.4 කදී කඩුලු 5 ක් දැවී ලකුණු 203	(ශෙහාන් ප්‍රනාන්දු නොදැවී 65, තිලාන් චතුරංග 55, ගයාෂාන් හෙට්ටිආරච්චි 18/2)        