                        	ශ්‍රී ලංකා ක්‍රිකට් ආයතනය සංවිධානය කරන වයස 19 න් පහළ අන්තර් පළාත් සීමිත ඕවර ක්‍රිකට් තරගාවලියේ අද (11 වැනිදා) පැවැති තරගයකදී මධ්‍යම පළාත් කණ්ඩායමට එරෙහිව කඩුලු 7 ක ජයක් හිමිකර ගැනීමට වයඹ පළාත් කණ්ඩායම සමත්විය. මෙම තරගය කටුනායක මේරියන්ස් ක්‍රීඩාංගණයේදී පැවැත්විණි.	වයඹ පළාත් කණ්ඩායමේ සිතුම් අකලංක ලකුණු 37 කට කඩුලු 4 ක් ද නිපුන් ධනංජය අර්ධ ශතකයක් (නොදැවී 51) සහ කඩුලු 2 ක් දවාගනිමින් තුන් ඉරියව් දස්කම් දැක්වීය.	 	මධ්‍යම පළාත - ඕවර 42.5 කදී සියලුදෙනා දැවී ලකුණු 150	(පුබුදු බණ්ඩාර 35, අභිෂේක් ආනන්දකුමාර් 31, සිතුම් අකලංක 37/4, නිපුන් ධනංජය 22/2, විදත් බටේපොත 35/2)	වයඹ පළාත - ඕවර 35.1 කදී කඩුලු 3 ක් දැවී ලකුණු 151	(නිපුන් ධනංජය නොදැවී 51, සුපුන් සුමනරත්න 42, මුදිත ප්‍රේමදාස 25, යොහාන් පිරීස් නොදැවී 24)        