                        	රංගිරි දඹුල්ල ජාත්‍යන්තර ක්‍රිකට් ක්‍රීඩාංගණයේ ශ්‍රී ලංකාව සහ ඉන්දියාව අතර ඉරිදා (20) පැවැත්වෙන දිවා/රාත්‍රී එක්දින තරගය වෙනුවෙන් තාවකාලික විදුලි බුබුළු 48 ක් සවිකිරීමට ශ්‍රී ලංකා ක්‍රිකට් ආයතනය පියවර ගෙන තිබේ.	මෙම විදුලි බුබුළු විදුලි කණු හතරක තාවකාලික ආධාරකයක් ඔස්සේ විදුලි බුබුළු 12 ක් බැගින් සවිකර තිබේ.	රූපවාහිනී රූපරාමු වඩාත් හොදින් ලබාදීම සඳහා මෙම තාවකාලික විදුලි බුබුළු සවිකළ බව ශ්‍රී ලංකා ක්‍රිකට් ආයතනයේ උසස් නිලධාරියකු පැවසීය.	“විදුලි ආලෝකය මධ්‍යයේ තරගය පැවැත්වෙන විට හතරේ සීමාව අසළ ක්‍රීඩකයන් පැහැදිළිව දර්ශනය නොවන බව පැවසුවා ඒ නිසා අපි අඳුර සහ හෙවනැල්ල මග හරින්න තමයි මේ ලයිට් සවි කළේ නැතුව ප්‍රධාන විදුලි කුළුණුවල කිසි ප්‍රශ්නයක් නෑ” යැයි එම නිලධාරියා වැඩි දුරටත් පැවසීය.	         