                        	රෙඞ්බුල් ආයතනය සංවිධානය කරන විශ්ව විද්‍යාල ක්‍රිකට් ලෝක ශූරතා තරගාවලියට සුදුසුකම් ලබාගැනීම සඳහා පැවැත්වෙන පිළුමලුන් පිටුදැකීමේ තරගාවලියේ අද (19 වැනිදා) පැවැති තරගයකදී ඇමරිකානූ අධ්‍යාපන මධ්‍යස්ථාන පිලට එරෙහිව ලකුණු 151 ක ජයක් හිමිකර ගැනීමට අලෙවිකරණය පිළිබඳ ශ්‍රී ලංකා වරලත් ආයතන කණ්ඩායම (සී.අයි.එම්.එස්.එල්.) සමත්විය. මෙම තරගය බී.ආර්.සී. ක්‍රීඩාංගණයේදී පැවැත්විණි.	නිපුන් හග්ගල්ල (78) සහ තනුල ජයශාන්ත (නොදැවී 54) අර්ධ ශතක රැස්කරමින් අලෙවිකරණය පිළිබඳ ශ්‍රී ලංකා වරලත් ආයතන කණ්ඩායම වෙනුවෙන් පිත්තෙන් දස්කම් දැක්වූහ.	සී.අයි.එම්.එස්.එල්. - ඕවර 20 කදී කඩුලු 7 ක් දැවී ලකුණු 212	(නිපුන් හග්ගල්ල 78, තනුල ජයශාන්ත නොදැවී 54, තරිඳු ලංකාතිලක 25, මාරියෝ පෙරේරා 21/3)	ඇමරිකානූ අධ්‍යාපන මධ්‍යස්ථානය - ඕවර 13.4 කදී සියලුදෙනා දැවී ලකුණු 61	(ෆනාස් නවාස් 14/3, කසුන් හර්ෂණ 13/2)        