                        	‘සිංගර් කුසලාන’ අන්තර් පාසල් 17 න් පහළ සීමිත  ඕවර කි‍්‍රකට් තරගාවලියේ I වැනි කාණ්ඩයේ දෙවැනි වටයේ අම්බලන්ගොඩ ධර්මාශෝක විදුහල සහ වෙන්නප්පුව ජෝශප් වාස් විදුහල අතර පැවැති තරගයෙන් ලකුණු 42 ක ජයක් අත්කර ගැනීමට ධර්මාශෝක විදුහල සමත්විය.	ලකුණු 101 ක ජයග‍්‍රාහී ඉලක්කයක් හඹාගිය ජෝශප් වාස් විදුහලට සියලූ දෙනා දැවී රැස්කරගත හැකිවූයේ ලකුණු 58 ක් පමණි. මාවන් ද සිල්වා සහ සචින් දිවාංගන කඩුලූ 4 බැගින් දවාගනිමින් ජෝශප් වාස් ඉනිම සුනුවිසුණු කර දැමූහ.	පළමුවෙන් පන්දුවට පහරදුන් ධර්මාශෝක විදුහල සියලූ දෙනා දැවී ලකුණු 100 ක් රැස්කළ අතර ධර්මාශෝක විදුහලේ කඩුලූ 5 ක් ලකුණු 38 කට දවාගනිමින් පන්දුවෙන් දස්කම් දැක්වීමට අවිෂ්ක ප‍්‍රනාන්දු සමත්විය.	ධර්මාශෝක විදුහල ඕවර 30.5 කදී සියලූ දෙනා දැවී 100	(කසුන් මධුරංග නොදැවී 31, අවිෂ්ක ප‍්‍රනාන්දු 38/5, ඇන්ටන් මධුරංග 19/3, රොශේන් ප‍්‍රනාන්දු 7/2)	ජෝශප් වාස් විදුහල ඕවර 22.1 කදී සියලූ දෙනා දැවී 58	(ෂේන් කවිෂ්ක 13, මාවන් ද සිල්වා 18/4, සචින් දිවාංගන 19/4)	036        