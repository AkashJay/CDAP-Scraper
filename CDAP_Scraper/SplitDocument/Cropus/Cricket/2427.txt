                        	වෙළඳ සේවා ක්‍රිකට් සංගමය සංවිධානය කරන විස්සයි20 ‘ඒ’ කොටසේ ක්‍රිකට් තරගාවලියේ අවසන් පූර්ව වටය සදහා සුදුසුකම් ලබාගැනීමට ඩිමෝ ලංකා ‘ඒ’ කණ්ඩායම අද (16 වැනිදා) සමත්විය.	මොරටුව ද සොයිසා ක්‍රීඩාංගණයේදී පැවැති අර්ධ අවසන් පූර්ව වටයේ තරගයකදී හේලීස් ගෲප් ‘ඒ’ කණ්ඩායමට එරෙහිව ලකුණු 23 ක ජයක් හිමිකර ගැනීමට ඩිමෝ ලංකා ‘ඒ’ කණ්ඩායම සමත්විය.	ඩිමෝ ලංකා ‘ඒ’ කණ්ඩායම වෙනුවෙන් තික්ෂිල ද සිල්වා (66) සහ හෂාන් දුමිඳු (50) අර්ධ ශතක රැස්කරමින් පිත්තෙන් දස්කම් දැක්වූහ.		ඩිමෝ ලංකා - ඕවර 20 කදී කඩුලු 6 ක් දැවී ලකුණු 182	(තික්ෂිල ද සිල්වා 66, හෂාන් දුමිඳු 50, සම්මු අශාන් 28, රමේෂ් මෙන්ඩිස් නොදැවී 20, හර්ෂ රාජපක්ෂ 17/2, ඇන්ඩි සොලමන්ස් 30/2)	හේලීස් ගෲප් - ඕවර 20 කදී කඩුලු 9 ක් දැවී ලකුණු 159	(රොන් චන්ද්‍රගුප්ත 48, එස්. නිමේෂ 22, තික්ෂිල ද සිල්වා 18/2)	         