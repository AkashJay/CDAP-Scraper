                        	වෙළඳ සේවා ක්‍රිකට් සංගමය සංවිධානය කරන ලීග් ක්‍රිකට් තරගාවලියේ ‘ඒ’ කොටසේ තරගයකදී ඩිමෝ ලංකා ‘ඒ’ කණ්ඩායම පරදවා ලකුණු 10 ක ජයක් අත්කර ගැනීමට එල්.බී. ෆිනෑන්ස් කණ්ඩායම ඊයේ (20 වැනිදා) සමත්විය. මෙම තරගය මොරටුව ද සොයිසා ක්‍රීඩාංගණයේදී පැවැත්විණි.	එල්.බී. ෆිනෑන්ස් කණ්ඩායම වෙනුවෙන් පිත්තෙන් දස්කම් දැක්වූ ඇන්ජලෝ පෙරේරා (73) සහ ප්‍රියමාල් පෙරේරා (66) අර්ධ ශතක ලබාගත් අතර ශිරාන් ප්‍රනාන්දු ලකුණු 52 කට කඩුලු 4 ක් දවාගැනීමට සමත්විය.	ඩිමෝ ලංකා කණ්ඩායම වෙනුවෙන් සම්මු අශාන් (87) අර්ධ ශතකයක් ලබාගත් අතර තීක්ෂිල ද සිල්වා ලකුණු 43 කට කඩුලු 4 ක් දවාගැනීමට සමත්විය.		එල්.බී. ෆිනෑන්ස් - ඕවර 49.5 කදී සියලුදෙනා දැවී ලකුණු 280	(ඇන්ජලෝ පෙරේරා 73, ප්‍රියමාල් පෙරේරා 66, යෂාන් සමරසිංහ 21, තීක්ෂිල ද සිල්වා 43/4, නිසල තාරක 50/2, රමේෂ් මෙන්ඩිස් 68/3)	ඩිමෝ ලංකා - ඕවර 48.1 කදී සියලුදෙනා දැවී ලකුණු 270	(සම්මු අශාන් 87, ලසිත් අබේරත්න 39, තීක්ෂිල ද සිල්වා 27, ශිරාන් ප්‍රනාන්දු 52/4, ඉසුරු උදාන 41/2)	         