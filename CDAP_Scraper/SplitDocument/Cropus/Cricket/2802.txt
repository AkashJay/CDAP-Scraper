                        	වෙළඳ සේවා ක්‍රිකට් සංගමය සංවිධානය කරන ලීග් ක්‍රිකට් තරගාවලියේ ‘ඒ’ කොටසේ තරගයකදී ටීජේ ලංකා කණ්ඩායම පරදවා ලකුණු 30 ක ජයක් අත්කර ගැනීමට හැටන් නැෂනල් බැංකු ‘ඒ’ කණ්ඩායම ඊයේ (20 වැනිදා) සමත්විය. මෙම තරගය පී.සරවණමුත්තු ක්‍රීඩාංගණයේදී පැවැත්විණි.	කෝසල කුලසේකර (68) හැටන් නැෂනල් බැංකු පිල වෙනුවෙනුත් කිත්රුවන් විතානගේ (70) ටීජේ ලංකා කණ්ඩායම වෙනුවෙනුත් අර්ධ ශතක රැස්කිරීමට සමත්වූහ.		හැටන් නැෂනල් බැංකුව - ඕවර 43.4 කදී සියලුදෙනා දැවී ලකුණු 203	(කෝසල කුලසේකර 68, සමීර සොයිසා 43, සචිත්‍ර සේනානායක 23/2, චලන ද සිල්වා 35/2)	ටීජේ ලංකා - ඕවර 39.5 කදී සියලුදෙනා දැවී ලකුණු 173	(කිත්රුවන් විතානගේ 70, චලන ද සිල්වා 49, විශාද් රංදික 21, විමුක්ති පෙරේරා 34/4, කෝසල කුලසේකර 12/2, නවීන් ගුණවර්ධන 43/2)	         