                        	ශ්‍රී ලංකා ටෙස්ට් සහ එක්දින ක‍්‍රිකට් කණ්ඩායම්වල වර්තමාන නායක ඇන්ජලෝ මැතිව්ස් සහ විස්සයි20 පිලේ වර්තමාන නායක ලසිත් මාලිංග දෙදෙනාගේම නායකත්වය ලබන වසර දක්වා දීර්ඝ කිරීමට නව ක‍්‍රිකට් තේරීම් කමිටුව තීරණය කර තිබේ.	 ටෙස්ට්, එක්දින සහ විස්සයි20 යන කණ්ඩායම් තුනටම උප නායකයකු පත්කර නොතිබීම කැපී පෙනෙන සිද්ධියකි. උප නායකයකු පත්කර නොතිබීම පිළිබ`දව ‘ලංකාදීප’ කළ විමසුමකදී තේරීම් කමිටු සභාපති කපිල විජේගුණවර්ධන මහතා පැවසුවේ උප නායකයා පසුව පත්කරන බවයි.	ඇන්ජලෝ ලබන වසරේ පැවැත්වෙන එංගලන්ත සංචාරය ද, ලසිත් මාලිංග ලබන වසරේ පැවැත්වෙන විස්සයි20 ලෝක කුසලාන තරගාවලිය දක්වා නායකත්වයේ කටයුතු කිරීමට නියමිතය.	         