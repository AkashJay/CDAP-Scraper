                        	‘සිංගර් කුසලාන’ වයස 15 න් පහළ ක්‍රිකට් තරගාවලියේ II කොටසේ තරගයකදී නිට්ටඹුව රන්පොකුණගම මැදි විදුහලට එරෙහිව කඩුලු 10 ක ජයක් ලබා ගැනීමට මිගමුව හරිස්චන්ද්‍ර විදුහල ඊයේ (22 වැනිදා) සමත්විය. මෙම තරගය නිට්ටඹුව රන්පොකුණගම මැදි විදුහල් ක්‍රීඩාංගණයේදී පැවැත්විණි.	හරිස්චන්ද්‍ර විදුහලු වෙන්වෙන් තුන්ඉරියව් දස්කම් දැක්වූ කේ. සත්සර ලකුණු 43 ක් සහ ලකුණු 45 කට කඩුලු 5 ක් දවාගනිමින් තරගය පුරා දස්කම් දැක්වූ අතර රන්පොකුණගම විදුහලේ කේ. මදුෂාන් ලකුණු 51 කට කඩුලු 6 ක් දවාගනිමින් පන්දුවෙන් දස්කම් දැක්වීය.	රන්පොකුණගම විදුහල - පළමු ඉනිම - ඕවර 26.4 කදී සියලුදෙනා දැවී 122	(කේ. පෙරේරා 49, ඒ. මදුරංග 33/4, කේ. සත්සර 16/2, ජී. ලක්ෂිත 32/2)	හරිස්චන්ද්‍ර විදුහල - පළමු ඉනිම - ඕවර 33.5 කදී සියලුදෙනා දැවී 158	(කේ. සත්සර 43, එස්. ජයසේකර 27, කේ. මදුෂාන් 51/6, එන්. විතානගේ 21/2)	රන්පොකුණගම විදුහල - දෙවන ඉනිම - ඕවර 23.2 කදී සියලුදෙනා දැවී 52	(එස්. ද සිල්වා 17/4, ඒ. මදුරංග 00/3, කේ. සත්සර 29/3)	හරිස්චන්ද්‍ර විදුහල - දෙවන ඉනිම - ඕවර 1 කදී කිසිවකු නොදැවී 18	         