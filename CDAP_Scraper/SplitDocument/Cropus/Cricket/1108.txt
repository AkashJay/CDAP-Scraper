                        	‘සිංගර් කුසලාන’ වයස 17 න් පහළ ක්‍රිකට් තරගාවලියේ I කොටසේ තරගයකදී කොළඹ ආනන්ද විදුහලට එරෙහිව ලකුණු 88 ක ජයක් හිමිකර ගැනීමට කොළඹ ශාන්ත ජෝසප් විදුහල සමත්විය. මෙම තරගය කොළඹ ශාන්ත ජෝසප් විදුහල් ක්‍රීඩාංගණයේදී පැවැත්විණි.	ශාන්ත ජෝසප් විදුහල වෙනුවෙන් විශිෂ්ට පිතිහරඹයක නිරතවූ දිනෙත් ජයකොඩි ලකුණු 141 ක් රැස්කරමින් පිත්තෙන් දස්කම් දැක්වීය.  මිරංග වික්‍රමගේ අර්ධ ශතකයක් සහ කඩුලු 2 ක් දවාගනිමින් තුන් ඉරියව් දස්කම් දැක්වීමට සමත්වූ අතර යෙසිත් රූපසිංහ කඩුලු 3 ක් දවාගනිමින් පන්දුවෙන් දස්කම් දැක්වීය.		ශා.ජෝසප් විදුහල - ඕවර 50 කදී කඩුලු 8 ක් දැවී 278	(දිනෙත් ජයකොඩි 141, මිරංග වික්‍රමගේ 50, ශෙවන් රසූල් 22)	ආනන්ද විදුහල - ඕවර 50 කදී කඩුලු 9 ක් දැවී 190	(සවිරු බණ්ඩාර නොදැවී 42, සශික උමයංග 37, ජනිඳු ජයවර්ධන 37, දිනෙත් ප්‍රමුද්‍ය 34, යෙසිත් රූපසිංහ 21/3, මිරංග වික්‍රමගේ 15/2)	         