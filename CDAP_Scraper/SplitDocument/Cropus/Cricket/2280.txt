                        	ශ්‍රී ලංකා ක්‍රිකට් ආයතනය සංවිධානය කරන වයස 15 න් පහළ “ප්‍රිමා“  කුසලාන අන්තර් පළාත් ක්‍රිකට් තරගාවලියේදී බස්නාහිර පළාත් දකුණ (පිටත) කණ්ඩායමට එරෙහිව පැරබෝලා න්‍යායට අනුව කඩුලු 3 ක ජයක් හිමිකර ගැනීමට ඌව පළාත් කණ්ඩායම ඊයේ (25 වැනිදා) සමත්විය. මෙම තරගය බණ්ඩාරගම මහජන ක්‍රීඩාංගණයේදී පැවැත්විණ.	පළමුව පන්දුවට පහරදුන් බස්නාහිර පළාත් දකුණ (පිටත) කණ්ඩායම ඕවර 32. 1 කදී කඩුලු 6 ක් දැවී ලකුණු 155 ක් රැස්කර සිටියදී වර්ෂාව හේතුවෙන් ඉනිම අත්හිටවූ අතර ඌව පළාත් කණ්ඩායමට පැරබෝලා න්‍යායට අනුව ලකුණු 111 ක ඉලක්කයක් හිමිවිය.	බස්නාහිර දකුණ (පිටත) - ඕවර 32.1 කදී කඩුලු 6 ක් දැවී ලකුණු 155	(රමේෂ් සිල්වා 45, අමිල පෙරේරා නොදැවී 29, ශරොන් ෆොන්සේකා 26, මිතිල තෙනුර 22)	ඌව පළාත - ඕවර 17.2 කදී කඩුලු 7 ක් දැවී ලකුණු 112	(කවිඳු ලක්ෂාන් 22, දිනුක අනුපමාල් 08/2, චාරුක ජයතිලක 26/2)        