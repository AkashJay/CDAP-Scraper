                        		අන්තර් ජාතික ක්‍රිකට් සභාවේ නවතම ශ්‍රේණිගත කිරීම්වලට අනුව විස්සයි20 කණ්ඩායම් අතර පෙරමුණට පැමිණීමට පාකිස්තාන කණ්ඩායම සමත් වී තිබේ. ප්‍රසාද ලකුණු 124 ක් ලබාගනිමින් පාකිස්තාන කණ්ඩායම විස්සයි-20 ශ්‍රේණිගත කිරීම් අතරේ පෙරමුණට පැමිණ තිබේ.		සැප්තැම්බර් මාසයේදී එංගලන්තයේදී පැවැති තරගාවලියේදී ඒ වන විට ශ්‍රේණිගත කිරීම් අතර දෙවැනි ස්ථානයේ රැදී සිටි එංගලන්තය පරාජය කිරීමට සිවුවැනි ස්ථානයේ රැදී සිටි කොදෙව්වෝ සමත් වූහ. එම තරගාවලියේදී ලැබූ ජයත් සමගින් කොදෙව් කණ්ඩායම සිවුවැනි ස්ථානයේ සිට තෙවැනි ස්ථානය දක්වා ඉහලට පැමිණි අතර එංගලන්තය දෙවැනි ස්ථානයේ සිට සිවුවැනි ස්ථානය දක්වා ඇද වැටිණ. ඒ සමගම එතෙක් ශ්‍රේණිගත කිරීම් අතරේ තෙවැනි ස්ථානයේ පසු වූ පාකිස්තානයට දෙවැනි ස්ථානය දක්වා ඉහළට පැමිණීමට හැකි විය.		ශ්‍රී ලංකාවට එරෙහිව පැවැති විස්සයි20 තරගාවලිය 3-0 ක් ලෙස ජයගැනීමත් සමග පාකිස්තානය සිය ප්‍රසාද ලකුණු සංඛ්‍යාව වැඩි කරගනිමින් ශ්‍රේණිගත කිරීම් අතරේ පෙරමුණේ සිටි නවසීලන්තය අසලට ලඟා විය.		ශ්‍රේණිගත කිරීම් අතරේ පස්වැනි ස්ථානයේ රැදී සිටින ඉන්දීය කණ්ඩායම හමුවේ පරාජයට පත්වීම නිසා නවසීලන්තයට පසුබැසීමට සිදුවිය. නවසීලන්තයේ පසුබෑමත් සමග එතෙක් දෙවැනි ස්ථානයේ පසු වූ පාකිස්තානය ඉහළ ගියේය.		විස්සයි-20 අන්තර්ජාතික ශ්‍රේණිගත කිරීම්																		රට 										ප්‍රසාද ලකුණු										ලකුණු														පාකිස්තානය										124										2843														නවසීලන්තය										121										1691														බ. ඉ. කොදෙව්										120										2395														එංගලන්තය 										119										2029														ඉන්දියාව										118										2720														දකුණු අප්‍රිකාව										112										2238														ඕස්ට්‍රේලියාව										111										1665														ශ්‍රී ලංකාව 										91										2177														ඇෆ්ගනිස්තානය										86										2157														බංග්ලාදේශය										76										1289														‍ස්කොට්ලන්තය										67										737														සිම්බාබ්වේ 										65										842														එක්සත් අරාබි එමීර්										52										827														නෙදර්ලන්තය										49										441														හොං කොං										46										599								-036	         