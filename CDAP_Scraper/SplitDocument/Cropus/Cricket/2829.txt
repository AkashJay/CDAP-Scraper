                        	අන්තර් පාසල් වයස 19 න් පහළ ‘සිංගර් කුසලාන’ ක්‍රිකට් තරගාවලියේ I වැනි කොටසේ අවසන් මහ තරගය කොළඹ ආනන්ද විදුහල සහ ගාල්ල රිච්මන්ඞ් විදුහල අතර මේ මස 8 සහ 9 යන දිනවලදී කොළඹ තර්ස්ටන් විදුහල් ක්‍රීඩාංගණයේදී පැවැත්වේ.	අවසන් පූර්ව වටයේදී බම්බලපිටිය ශාන්ත පීතර විදුහලට එරෙහිව පළමු ඉනිමේ ජයක් අත්කරගනිමින් ආනන්ද විදුහල අවසන් මහ තරගයට සුදුසුකම් ලබාගත් අතර රිච්මන්ඞ් විදුහල අවසන් මහ තරගයට සුදුසුකම් ලබාගත්තේ අවසන් පූර්ව වටයේදී කොළඹ තර්ස්ටන් විදුහලට  එරෙහිව පළමු ඉනිමේ ජයක් අත්කරගනිමිනි.	‘බී’ කාණ්ඩායේ ශූරයන් බවට පත්වෙමින් අර්ධ අවසන් පූර්ව වටයට සුදුසුකම් ලබාගත් ආනන්ද විදුහල, එහිදී මීගමුව මාරිස්ටෙලා විදුහලට එරෙහිව පළමු ඉනිමේ ජයක් වාර්තා කරමින් අවසන් පූර්ව වටයට සුදුසුකම් ලබාගත්තේය.	‘ඒ’ කාණ්ඩායේ ශූරයන් බවට පත්වෙමින් අර්ධ අවසන් පූර්ව වටයට සුදුසුකම් ලබාගත් රිච්මන්ඞ් විදුහල, අවසන් පූර්ව වටයට සුදුසුකම් ලබාගත්තේ එහිදී කොළඹ මහානාම විදුහලට එරෙහිව පළමු ඉනිමේ ජයක් වාර්තා කරමිනි.	කවිෂ්ක අංජුල ආනන්ද විදුහල් කණ්ඩායමේ නායකත්වය දරන අතර කමිඳු මෙන්ඩිස් රිච්මන්ඞ් විදුහල් කණ්ඩායමේ නායකත්වය දරයි. ආනන්ද විදුහල් කණ්ඩායමේ උප නායකයා ලෙස දිලීප ජයලත්ද, රිච්මන්ඞ් විදුහල් කණ්ඩායමේ උප නායකයා ලෙස හසරු චාමිකරද කටයුතු කරති.	 		ආනන්ද විදුහල් කණ්ඩායම -	කවිෂ්ක අංජුල (නායක), දිලීප ජයලත් (උප නායක), සම්මු අෂාන්, අසේල් සිගේරා, සහන් සුරවීර, සුපුන් වරාගොඩ, දුෂාන් හෙට්ටිගේ, කමේෂ් නිර්මාල්, චාමික ගුණසේකර, ළහිරු අත්තනායක, කවිඳු ගිම්හාන්, කළණ ප්‍රමෝද්, ළහිරු උදයංග, අචිල ඉරංග, ශ්‍යාමල් හිරුෂාන්, දමින්ද රෙෂාන්, ප්‍රමේෂ් අබේනායක, හසිඳු ශිමංක, ප්‍රියංකර නන්දසේන මහතා (ක්‍රීඩා භාර ආචාර්ය), රොහාන් සොයිසා මහතා (ප්‍රධාන පුහුණුකරු) සහ අමල් ප්‍රනාන්දු මහතා (සහායක පුහුණුකරු)	 		රිච්මන්ඞ් විදුහල් කණ්ඩායම -	කමිඳු මෙන්ඩිස් (නායක), චාමිකර හේවගේ (උප නායක), ධනංජය ලක්ෂාන්, අවිඳු තීක්ෂණ, තිලංග උදීෂන, තවීෂ අභිෂේක්, රවිෂ්ක විජේසිරි, ආධිත්‍ය සිරිවර්ධන, සඳුන් මෙන්ඩිස්, විෂ්මිත විජේසිරි, කසුන් තාරක, විනුල කිරිඇල්ල, තිසර දිවන්, දුවීන් කලංසූරිය, සත්සර කුමාර, දමිත් ප්‍රසන්න මහතා (ක්‍රීඩා භාර ආචාර්ය), ධම්මික සුදර්ශන මහතා (ප්‍රධාන පුහුණුකරු) සහ ලක්මාල් ද සිල්වා (සහායක පුහුණුකරු)	         