                        	ටෙස්ට් වරම් ලැබීමට පෙර ශී‍්‍ර ලංකාව වෙනුවෙන් කී‍්‍රඩා කළ කි‍්‍රකට් කී‍්‍රඩකයන් කිහිප දෙනකුම ආර්ථික දුෂ්කරතාවයන්ට ලක්ව සිටින හෙයින් එවන් ක‍්‍රිකට් ක‍්‍රීඩකයන් 14 දෙනකුට රුපියල් ලක්‍ෂ 3 බැගින් පිරිනැමීමට ශ්‍රී ලංකා ක‍්‍රිකට් ආයතනයේ විධායක කමිටුව තීරණය කර තිබේ.	ශ්‍රී ලංකා ක‍්‍රිකට් ක‍්‍රීඩාව වර්තමාන තත්ත්වය දක්වා ගෙන ඒමේ අඩිතාලම දැමූ, මේ වන විට සිය ජීවන ගමනේ සැඳෑ සමය ගතකරන මෙම ක‍්‍රීඩකයන්ගේ සේවය ඇගයීමක් වශයෙන් ශී‍්‍ර ලංකා කි‍්‍රකට් විධායක කමිටුව මෙම තීරණයට එළඹ තිබේ.	ශ්‍රී ලංකා ක‍්‍රිකට් විධායක කමිටු රැස්වීම ඊයේ (22) ක‍්‍රිකට් මූලස්ථානයේ පැවැත්විණි.	මේ පිළිබඳව ‘ලංකාදීප’ කළ විමසුමකදී ක‍්‍රිකට් විධායක කමිටු සාමාජිකයකු පැවසුවේ ටෙස්ට් තත්ත්වය ලැබීමට පෙර ක‍්‍රීඩා කළ ඇතැම්	ක‍්‍රීඩකයන් මේ වන විට ඔවුන්ගේ සෞඛ්‍ය තත්ත්වය මනාව පවත්වාගැනීම සඳහා අවශ්‍ය ඖෂධ සඳහාවත් මුදල් නොමැති තත්ත්වයන්ට මුහුණ පා සිටින බවත් ක‍්‍රිකට් ක‍්‍රීඩාව වෙනුවෙන් ඔවුන් කළ සේවය ඇගයීම වෙනුවෙන් මෙම තීරණය ගත් බවත්ය.	”1996 ලෝක කුසලාන තරගාවලියෙන් පසුව ක‍්‍රිකට් ආයතනයට මුදල් පැමිණීමෙන් පසුව තමයි ක‍්‍රීඩකයන්ට මුදල් ලැබෙන්න පටන් ගත්තේ. ඊට පෙර ක‍්‍රීඩා කළ ක‍්‍රීඩකයන්ට විශාල මුදලක් ලැබුණේ නෑ”	”ඒ කාළේ ක‍්‍රීඩා කරපු ක‍්‍රීඩකයන් රැසක් මේ වන විට මුදල් පැත්තෙන් දැඩි අපහසුතාවට පත්ව සිටිනවා’’ යැයි විධායක කමිටු සාමාජිකයා වැඩි දුරටත් පැවසීය.	මේ අතර පුහුණුකරුට සහ සෙසු කාර්ය මණ්ලයට ගෙවීම සඳහා පළමු පෙළ ක‍්‍රීඩා සමාජයකට රුපියල් 150,000 බැගින්ද, නැගීඑන කණ්ඩායම් තරගාවලියේ ක‍්‍රීඩා සමාජයකට රුපියල් 100,000 බැගින් මාසික දීමනාවක් ගෙවීමදට තීරණය වී ඇති අතර දේශිය තරගවල විනිසුරුවන්ගේ සහ තරග තීරකවරුන්ගේ ගෙවීම්ද 20% කින් වැඩි කිරීමට ද විධායක කමිටුව තීරණය කර තිබේ.	ක‍්‍රිකට් විධායක කමිටුව සම්මත කළ යෝජනා			ආර්ථික අපහසුතාවයන්ට පත්ව සිටින පැරණි ක‍්‍රිකට් ක‍්‍රීඩකයන් 14 දෙනකුට රුපියල් ලක්‍ෂ 3 බැගින් පිරිනැමීම.				ආර්. ජේ. ද සිල්වා (සභාපති), අනුර තෙන්නකෝන් සහ ජයන්ත පරණාතල යන මහත්වරු ඇතුළත්ව ශ්‍රී ලංකා ක‍්‍රිකට් දූෂණ මර්ධන විනිශ්චය සභාව නැවත පත්කිරීම.				එංගලන්ත සංචාරයට සහභාගි වන ශ්‍රී ලංකා වයස 17 න් පහළ සංචිතයේ ක‍්‍රීඩකයන් 20 දෙනාගේ දක්‍ෂතා වැඩිදියුණු කර ගැනීමට පහසුකමක් ලෙස සෑම කී‍්‍රඩකයකුටම රුපියල් 15,000 බැගින් දීමනාවක් ගෙවීම.				බාර්බඩෝස්හිදී ජූලි මස පැවැත්වෙන ජාතික විනිසුරු කළමණාකරුවන්ගේ රැුස්වීමට ශ්‍රී ලංකා ක‍්‍රිකට් ආයතනයේ තරගාවලි සහ විනිසුරු කළමණාකරු චන්දිම මාපටුන මහතා සහභාගි කරවීම.				පුහුණුකරුට සහ සෙසු කාර්ය මණ්ලයට ගෙවීම සඳහා පළමු පෙළ ක‍්‍රීඩා සමාජයකට රුපියල් 150,000 බැගින්ද, නැගීඑන කණ්ඩායම් තරගාවලියේ ක‍්‍රීඩා සමාජයකට රුපියල් 100,000 බැගින් මාසික දීමනාවක් ගෙවීම.				ශ්‍රී ලංකා ‘ඒ’ පිලේ අභාසකවරයා ලෙස කටයුතු කළ මාරියෝ විල්වරායන් මහතා එම තනතුරෙන් ඉල්ලා අස්වීම නිසා ඒ සඳහා නිලධාරියකු බඳවා ගැනීමට දැන්වීම් පළ කිරීමට තීරණය කිරීම.				අන්තර්ජාතික ක‍්‍රිකට් සභාවේ විනිසුරු ක‍්‍රිකට් කමිටුවට වසර දෙකක කාලය ස`දහා නම් කළ විනිසුරුවන්ට අනුමැතිය ලබාදීම.				කාන්තා තෙවැනි කොටසේ තරගාවලිය නවක ක‍්‍රීඩා සමාජවලට අවස්ථාව ලැබෙන තරගාවලියක් ලෙස සකස් කිරීමට සහ පළාත් තරගාවලියේ සැළැස්ම වෙනස් කිරීම.				දේශිය තරගවල විනිසුරුවන්ගේ සහ තරග තීරකවරුන්ගේ ගෙවීම් 20% කින් වැඩි කිරීම.		048        