                        	අධ්‍යාපන අම්‍යාතංශය සහ පාසල් ක්‍රිකට් සංගමය එක්ව පාසල් ක්‍රිකට් පුහුණුකරුවන් වෙනුවෙන් සංවිධානය කරන සම්මන්ත්‍රණයක් මේ මස 10 වැනිදා පෙරවරු 9.00 සිට පස්වරු 5.00 දක්වා අධ්‍යාපන අම්‍යාතංශ ප්‍රධාන ශ්‍රවනාගාරයේදී පැවැත්වේ. 	පාසල් ක්‍රිකට් ක්‍රීඩාව වර්ධනය කිරීමේ ව්‍යාපෘතියේ 2 වැනි පියවර ලෙස පැවැත්වෙන මෙම සම්මන්ත්‍රණයේ අරමුණ වන්නේ පුහුණුකරුවන්ගේ ආකල්ප වර්ධනය කිරීම සහ ඔවුන්ගේ දැනුම එකම මට්ටමකට ගැනීමයි. 	පුහුණුකරුවන් 300 කගේ පමණ සහභාගීත්වයෙන් පැවැත්වෙන මෙම සම්මන්ත්‍රණයේදී හිටපු ක්‍රිකට් ක්‍රීඩකයන් වන මහේල ජයවර්ධන, සිදත් වෙත්තමුනි, රොෂාන් මහානාම සහ ජයන්ත සෙනෙවිරත්න යන මහත්වරු දේශන පැවැත්වීමට නියමිතය. 	-036        