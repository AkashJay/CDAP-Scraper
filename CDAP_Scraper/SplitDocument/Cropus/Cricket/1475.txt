                        	ශ්‍රී ලංකා ක්‍රිකට් ආයතනය සංවිධානය කරන වයස 19 න් පහළ අන්තර් පළාත් සීමිත ඕවර ක්‍රිකට් තරගාවලියේ අද (17 වැනිදා) පැවැති තරගයකදී ඌව පළාත් කණ්ඩායමට එරෙහිව කඩුලු 8 ක ජයක් හිමිකර ගැනීමට බස්නාහිර පළාත් (මධ්‍යම) කණ්ඩායම සමත්විය. මෙම තරගය කෝල්ට්ස් ක්‍රීඩාංගණයේදී පැවැත්විණි.	අශේන් ඩැනියල් සහ දුනිත් වෙල්ලාලගේ කඩුලු 3 බැගින්ද එස්.දිනූෂ කඩුලු 2 ක්ද දවාගනිමින් ඌව පළාත් කණ්ඩායම අඩු ලකුණු සංඛ්‍යාවකට සීමාකරමින් බස්නාහිර පළාත් (මධ්‍යම) කණ්ඩායම ජයග්‍රහණය කරා රැගෙන ගියහ.	ඌව පළාත - ඕවර 40.1 කදී සියලුදෙනා දැවී ලකුණු 83	(අශේන් ඩැනියල් 11/3, දුනිත් වෙල්ලාලගේ 16/3, එස්.දිනූෂ 14/2)	බස්නාහිර (මධ්‍යම) - ඕවර 11.1 කදී කඩුලු 2 ක් දැවී ලකුණු 84	(සිතාර හපුහින්න 39, ඩී.ඉමන්ත 19/2)        