                        	ඩයලොග් 4G - සන්ඬේ ටයිම්ස් වසරේ පාසල් ක්‍රිකට් ක්‍රීඩකයා තේරීමේ තරගයේ 39 වැනි අදියරේ සම්මාන ප්‍රදානෝත්සවය ලබන හෙට (20 වැනිදා) පස්වරුවේ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවැත්වේ.	මෙම සම්මාන උළෙලේදී ක්‍රීඩක ක්‍රීඩිකාවන් 264 දෙනෙක් අතරේ සම්මාන 53 ක් බෙදා දීමට නියමිතය. සමස්ත ලංකා, නැගී එන සහ බාලිකා යන කාණ්ඩ 3 යටතේ කේවල සහ කණ්ඩායම් වශයෙන් ඔවුන් දැක්වූ දක්ෂතා එහිදී ඇගයීමට ලක්වනු ඇත.	ශ්‍රී ලංකා ක්‍රිකට් තේරීම් කමිටුවේ සභාපති ග්‍රැහැම් ලැබ්රෝයි මහතා මෙම අවස්ථාවට ප්‍රධාන ආරාධියා ලෙස සහභාගි වන අතර ශ්‍රී ලංකා ක්‍රිකට් ආයතනයේ, පාසල් ක්‍රිකට් සංගමයේ ඩයලොග් සමාගමේ සහ විජය පුවත්පත් සමාගමේ නිලධාරීන් රැසක්ද ඊට සහභාගි වීමට නියමිතය.	-036	         