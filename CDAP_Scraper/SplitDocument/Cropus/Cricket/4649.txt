                        	පෙබරවාරි 14 වැනි දා ආරම්භ වන එක්දින ලෝක කුසලානයට සහභාගී වන ශ්‍රී ලංකා ක‍්‍රිකට් කී‍්‍රඩකයන් සදහා දිරි දීමනාවක් ලෙස රුපියල් මිලියන 130 ක ලබාදීමට සංචාරක හා ක‍්‍රීඩා අමාත්‍ය නවීන් දිසානායක මහතා ඉදිරිපත් කළ යෝජනාවට කැබිනට් අනුමැතිය ලැබුණු බව කැබිනට් ප‍්‍රකාශක අමාත්‍ය රාජිත සේනාරත්න මහතා ඊයේ (05 වැනිදා) පැවසීය.	එම මුදල ක‍්‍රීඩකයින් දිරිගැන්වීමේ පියවරක් ලෙස ලබා දීමට අනුමැතිය ලැබුණද මුදල් අමාත්‍ය රවී කරුණානායක මහතා ප‍්‍රකාශ කර ඇත්තේ එම මුදල පෞද්ගලික අංශයෙන් උපයාදීමට හැකි බවයි.	ඒ අනුව කැබිනට් මණ්ඩලය එම තීරණයට එකඟවී ඇත.	        