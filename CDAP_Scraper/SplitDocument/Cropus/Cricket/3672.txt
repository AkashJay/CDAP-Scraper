                        	කොළඹ තර්ස්ටන් විදුහල සහ ඉසිපතන විදුහල අතර 53 වැනි ‘බ්ලැක්හැම් විජේවර්ධන’ අනුස්මරණ කුසලාන වාර්ෂික මහා ක‍්‍රිකට් තරගය මේ මස 26 සහ 27 දෙදින කොළඹ එස්. එස්. සී. ක‍්‍රීඩාංගණයේදී පැවැත්වේ.	දෙවිදුහල් අතර මේ දක්වා පවත්වා ඇති මහ ක‍්‍රිකට් තරග වලදී තර්ස්ටන් විදුහල තරග 5 ක්ද, ඉසිපතන විදුහල තරග 4 ක්ද ජය ලබා ඇති අතර තරග 42 ක් විසඳුමකින් තොරව අවසන් වී තිබේ. තර්ස්ටන් විදුහල 1992 වසරේද, ඉසිපතන විදුහල 1999 වසරේද අවසන් වරට ජය ලබා තිබේ.										ඉසිපතනය - ජයග‍්‍රහණ 4 යි				තර්ස්ටන් - ජයග‍්‍රහණ 5 යි				විසඳුම් නැති තරග - 42 යි							මෙවර තර්ස්ටන් විදුහල් පිලේ නායකයා ලෙස ශ‍්‍රී ලංකා වයස 19 න් පහළ පිල නියෝජනය කළ තුන් ඉරියව් ක‍්‍රීඩක චරණ නානායක්කාරද, ඉසිපතන විදුහලේ නායකයා ලෙස ශ්‍රී ලංකා වයස 19 න් පහළ පිලේ ආරම්භක පිතිකරු සාලින්ද උෂාන්ද, කටයුතු කරති.	 	බංග්ලාදේශයේදී පසුගියදා පැවැති යොවුන් ලෝක කුසලාන තරගාවලියේ සිවුවැනි ස්ථානයට පත්වූ ශ්‍රී ලංකා පිල නියෝජනය කළ ඉසිපතන විදුහලේ සාලින්ද උෂාන් සහ විෂාද් රන්දික මෙන්ම තර්ස්ටන් විදුහලේ චරණ නානායක්කාර මෙම තරගයට ක‍්‍රීඩා කිරීම නිසා මෙවර මහ ක‍්‍රිකට් තරගය වඩාත් තරගකාරීවනු ඇති බවට විශ්වාසය තැබිය හැකිය.	ඉසිපතන විදුහල මේ වන විට ‘සිංගර්’ ලීග් තරගාවලියේ අවසන් පූර්ව තරගයට සුදුසුකම් ලබා සිටින අතර තර්ස්ටන් විදුහල පෙර අර්ධ අවසන් පූර්ව තරගය දක්වා පැමිණියේය.	 	‘සිංගර්’ කුසලාන ක‍්‍රිකට් තරගාවලියේ පළමු කොටසේ ක‍්‍රීඩා කරන තර්ස්ටන් විදුහල මෙම තරග වාරයේ තරග 16 කදී වෙස්ලි, කොළඹ මහානාම, පානදුර රාජකීය, මරදාන සහිරා, මීගමුව මාරිස්ටෙලා සහ පන්නිපිටිය ධර්මපාල යන විදුහල් හයට එරෙහිව පූර්ණ ජයග‍්‍රහණ ලැබීය. කොළඹ නාලන්දා විදුහල හමුවේ පමණක් පරාජයට පත්විය.	සජිත් ගුණතිලක ලකුණු 581 ක්ද, චරණ නානායක්කාර ලකු-ණු 503 ක්ද, රැස්කරමින් මෙවර තර්ස්ටන් විදුහල් පිලේ ප‍්‍රබලතම පිතිකරුවෝ බවට පත්ව සිටිති. සාලින්ද සමරනායක ලකුණු 402 ක් රැස්කර සිටියි.	වමතින් දඟ පන්දු යවන ඩිලාන් මධුසංඛ කඩුලූ 59 ක් දවා ගනිමින් මෙවර තර්ස්ටන් විදුහලේ ප‍්‍රබලතම පන්දු යවන්නා බවට පත්ව සිටියි. තුෂාල් මධුසංඛ සහ නවීන් ගුණවර්ධන කඩුලූ 40 බැගින් දවා ගැනීමට සමත්ව සිටිති.	‘සිංගර්’ කුසලාන ක‍්‍රිකට් තරගාවලියේ පළමු කොටසේ ක‍්‍රීඩා කරන ඉසිපතන විදුහල මෙම තරග වාරයේ තරග 19 කට සහභාගි වී අම්බලන්ගොඩ ධර්මාශෝක, කළුතර සිරිකුරුස සහ අනුරාධපුර මධ්‍ය මහ විද්‍යාලය යන කණ්ඩායම්වලට එරෙහිව පූර්ණ ජයග‍්‍රහණ ලැබීමට සමත් විය. ඉසිපතන විදුහල මෙම තරග වාරයේ පරාජය නොවීම කැපී පෙනේ.  	සංජුල අබේවික‍්‍රම ලකුණු 1300 ක් ද, ප‍්‍රමෝද් මධුවන්ත ලකුණු 1040 ක් ද, රැස්කරමින් ඉසිපතන විදුහල් පිලේ ඉහළතම ලකුණු ලාභීන් බවට පත්ව සිටිති.	අයන සිරිවර්ධන ලකුණු 635 ක් රැස්කරමින් පිත්තෙන් දස්කම් දැක්වීමට සමත්ව සිටියි. පසුගිය සති අන්තයේදී පැවැති සිංගර් කුසලාන අර්ධ අවසන් පූර්ව වටයේ තරගයකදී කොළඹ රාජකීය පිලට එරෙහිව ලකුණු 199 ක් ලබාගැනීමට විශාද් රන්දික සමත් විය.	වමතින් දඟ පන්දු යවන ළහිරු ඩිල්ෂාන් කඩුලූ 76 ක් දවා ගනිමින් මෙවර ඉසිපතන විදුහලේ වැඩිම කඩුලූ ලාභියා බවට පත්ව සිටියි. ප‍්‍රමෝද් මධුවන්ත කඩුලූ 72 ක් සහ තිවංක සංජුල කඩුලූ 63 ක් දවා ගනිමින් මෙවර ඉසිපතන විදුහල් පන්දු යැවීමේ බලෑනිය ශක්තිමත් කරති.	දෙවිදුහල් අතර වාර්ෂික සීමිත  ඕවර ක‍්‍රිකට් තරගය මාර්තු මස 13 වැනිදා කොළඹ පී. සරවනමුත්තු ක‍්‍රීඩාංගණයේදී පැවැත්වීමට නියමිතය.	 			තර්ස්ටන් විදුහල් කණ්ඩායම:	ඉදිරි පෙළ වමේ සිට: අයේෂ් වීරරත්න, කසුන් අබේරත්න, ලක්‍ෂ්මන් ගුණතිලක මහතා (නියෝජ්‍ය විදුහල්පති), චරණ නානායක්කාර (නායක), ඊ. එම්. එස්. ඒකනායක මහතා (විදුහල්පති), සජිත් ගුණතිලක (උප නායක), ලෙස්ලි හරිස්චන්ද්‍ර මහතා (කණ්ඩායම් බාර ආචාර්ය), සුනෙත් ගුණතිලක මහතා (පුහුණුකරු) සහ නිපුන් ලක්‍ෂාන්	පසු පෙළ වමේ සිට: සාලින්ද සමරනායක, ප‍්‍රගීෂ මෙන්ඩිස්, තිසෙර ඩිෂාන්, ඉමේෂ් විරංග, යෙෂාන් වික‍්‍රමාරච්චි, ඉසිත විජේසුන්දර, ඩිලාන් මධුසංඛ, නවීන් ගුණවර්ධන, නවෝද් සමරකෝන්, තුෂාල් මධුසංඛ සහ පන්සිළු දේශාන්	 	 			ඉසිපතන විදුහල් කණ්ඩායම:	ඉදිරි පෙළ වමේ සිට: ජයතු නිලවීර මහතා (සහාය පුහුණුකරු), සංජුල අබේවික‍්‍රම, ආර්. ඒ. ඒ. රණසිංහ මහතා (කණ්ඩායම් බාර ආචාර්ය), ප‍්‍රමෝද් මධුවන්ත, ප්‍රෙම්සිරි ඈපා මහතා (විදුහල්පති), සාලින්ද උෂාන් (නායක), ඞී. එච්. ප‍්‍රියංකර මහතා (නියෝජ්‍ය විදුහල්පති), විෂාද් රන්දික, සනත් ඉලේපෙරුම මහතා සහ ප‍්‍රදීප් නිශාන්ත මහතා (ප‍්‍රධාන පුහුණුකරු)	පසු පෙළ වමේ සිට: පැතුම් නිශ්ශංක, මධූෂික සදරුවන්, හර්ෂ රත්නායක, හේෂාන් ධනුෂ්ක, නිරංජන් වන්නිආරච්චි, ළහිරු ඩිල්ෂාන්, අයන සිරිවර්ධන, සංජුල බණ්ඩාර, කලික් අමනත්, කලන පෙරේරා, ඉවන්ක සංජුල සහ දිල්සර සමින්ද	 	 	         