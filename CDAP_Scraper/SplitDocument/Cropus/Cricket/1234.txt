                        	‘සිංගර් කුසලාන’ වයස 17 න් පහළ ක්‍රිකට් තරගාවලියේ I කොටසේ තරගයකදී පානදුර ශාන්ත ජෝන් විදුහලට එරෙහිව කඩුලු 3 ක ජයක් හිමිකර ගැනීමට පිළියන්දල මධ්‍ය මහා විද්‍යාලය පෙරේදා (12 වැනිදා) සමත්විය. මෙම තරගය පිළියන්දල මධ්‍ය මහා විද්‍යාලයීය ක්‍රීඩාංගණයේදී පැවැත්විණි.	තුන් ඉරියව් දස්කම්පෑ පිළියන්දල මධ්‍ය මහා විද්‍යාලයේ චමෝද් සඳරු කඩුලු 3 ක් සහ ලකුණු 30 ක් ලබාගැනීමට සමත්විය. රුචිර අධිකාරී නොදැවී ලකුණු 41 ක් ලබාගත්තේය.	ශාන්ත ජෝන් විදුහලේ සුමුදු උදාර කඩුලු 4 ක් දවාගනිමින් පන්දුවෙන් දස්කම් දැක්වීය.	ශා.ජෝන් විදුහල - ඕවර 50 කදී කඩුලු 9 ක් දැවී 175	(අභිෂේක් සංජය නොදැවී 44, මලීෂ ගුණවර්ධන 42, සචින් ධනංජය 39, චමෝද් සඳරු 28/3)	පිළියන්දල ම.ම.විද්‍යාලය - ඕවර 41.3 කදී කඩුලු 7 ක් දැවී 167	(රුචිර අධිකාරී නොදැවී 41, චමෝද් සඳරු 30, කේසර දිල්කිත් 26, තරූෂ රංසර 21, සුමුදු උදාර 29/4, අශාර් දිල්හාර 27/2)	         