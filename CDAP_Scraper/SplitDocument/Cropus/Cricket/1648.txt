                        		ශ්‍රී ලංකාව සහ බංග්ලාදේශය අතර පැවැති පළමු ටෙස්ට් තරගයෙන් අනතුරුව අන්තර් ජාතික ක්‍රිකට් සභාව විසින් නිකුත් කරන ලද නවතම ශ්‍රේණිගත කිරීම්වලට අනුව ස්ථාන 12 ක් ඉදිරියට පැමිණෙමින් ටෙස්ට් පිතිකරුවන් අතර 23 වැනි ස්ථානයට පත්වීමට ශ්‍රී ලංකා කණ්ඩායමේ මුල් පෙළ පිතිකරු කුසල් මෙන්ඩිස් සමත්ව සිටියි. 	අවසන් වරට ඉන්දියාවට එරෙහිව පැවැති ටෙස්ට් තරගාවලියේදී ශ්‍රී ලංකා කණ්ඩායමේ ස්ථානයක් අහිමි වූ කුසල්, බංග්ලාදේශ තරගාවලියේදී නැවතත් කණ්ඩායමට ඇතුළත් විය. චන්දික හතුරුසිංහ මහතා පුහුණුකරු ධූරය බාරගැනීමෙන් පසු ශ්‍රී ලංකා පිල සහභාගි වූ පළමු ටෙසට් තරගයේදීම ලකුණු 196 ක් රැස්කිරීමට සමත් විය.	ඉන්දියාවට එරෙහිව පැවැති අවසන් ටෙස්ට් තරගයේදී මෙන්ම බංග්ලාදේශයට එරෙහිව පැවැති පළමු ටෙස්ට් තරගයේදීද ශතක ලබාගත් ධනංජය ද සිල්වා ස්ථාන 8 ක් ඉදිරියට එමින් ටෙස්ට් පිතිකරුවන් අතර 38 වැනි ස්ථානයට පත්ව සිටියි. ඉන්දීය තරගාවලියේදී ටෙස්ට් වරම් දිනාගත් රොෂේන් සිල්වා සිය මංගල ටෙස්ට් තරගයේදීම අර්ධ ශතකයක් ලබාගනිමින් ශ්‍රී ලංකා කණ්ඩායම පරාජයෙන් ගලවාගත් අතර බංග්ලාදේශයට එරෙහි පැවැති තරගයේදී ලබාගත් ශතකයත් සමගින් ස්ථාන 28 ක් ඉදිරියට පැමිණ තිබේ. මේ වන විට ඔහු ටෙස්ට් පිතිකරුවන් අතර 78 වැනි ස්ථානයේ පසුවේ.	ටෙස්ට් ශ්‍රේණිගත කිරීම්වලට අනුව පළමු පිතිකරුවන් 10 දෙනා අතර රැදී සිටි එකම ශ්‍රී ලංකා පිතිකරුවා වන දිනේෂ් චන්දිමාල්, මේ වන විට ලබා සිටින ප්‍රසාද ලකුණු සංඛ්‍යාව 746 කි. එය සිය ක්‍රීඩා දිවියේදී ඔහු ලබාගත් ඉහළම ප්‍රසාද ලකුණු සංඛ්‍යාව ලෙසද සටහන් වේ.	බංග්ලාදේශ තරගය ආරම්භ වීමට පෙර ටෙස්ට් පිතිකරුවන් අතර 24 වැනි ස්ථානයේ පසුවූ ශ්‍රී ලංකා ආරම්භක පිතිකරු දිමුත් කරුණාරත්න, එම තරගයේදී ලකුණු නොලබා දැවී යෑම නිසා ස්ථාන 4 ක් පසුබසිමින් 28 වැනි ස්ථානයට ඇද වැටී ඇත.	ලොව පළමු ටෙස්ට් පන්දු යවන්නන් 10 දෙනා අතර රැදී සිටි එකම ශ්‍රී ලංකා පන්දු යවන්නා වූ රංගන හේරත් බංග්ලාදේශ ටෙස්ට් තරගයේදී කැපී පෙනෙන දස්කම් නොදැක්වීම හේතුවෙන් 6 වැනි ස්ථානයේ සිට 7 වැනි ස්ථානය දක්වා ස්ථානයක් පසුබැස තිබේ. මේ වන විට ඔහු ලබා සිටින ප්‍රසාද ලකුණු සංඛ්‍යාව 784 කි.																		ටෙස්ට් පිතිකරුවන් ශ්‍රේණිගත කිරීම														ස්ථානය										ක්‍රීඩකයා										රට										ලකුණු														1										ස්ටීවන් ස්මිත්										ඕස්ට්‍රේලියාව										947														2										විරාට් කෝලි 										ඉන්දියාව										912														3										ජෝ රූට්										එංගලන්තය										881														4										කේන් විලියම්සන්										නවසීලන්තය										855														5										‍ඩේවිඩ් වෝනර් 										ඕස්ට්‍රේලියාව										827														6										චෙටේෂ්වර් පුජාරා										ඉන්දියාව										810														7										හෂීම් අම්ලා 										දකුණු අප්‍රිකාව										771														8										අසාර් අලී 										පාකිස්තානය										755														9										දිනේෂ් චන්දිමාල්										ශ්‍රී ලංකාව										746														10										ඇලිස්ටෙයාර් කුක්										එංගලන්තය										742														 														පළමු 100 දෙනා අතර සිටින ශ්‍රී ලංකා පිතිකරුවෝ														23										කුසල් මෙන්ඩිස්										635														24										ඇන්ජලෝ මැතිව්ස්										634														28										දිමුත් කරුණාරත්න										622														38										ධනංජය ද සිල්වා										585														41										නිරෝෂන් දික්වැල්ල										568														64										උපුල් තරංග										441														68										කෞෂාල් සිල්වා										426														78										රොෂේන් සිල්වා										392														86										කුසල් පෙරේරා										360														89										දිල්රුවන් පෙරේරා										356														98										අසේල ගුණරත්න										342														 														ටෙස්ට් පන්දුයවන්නන් ශ්‍රේණිගත කිරීම														ස්ථානය										ක්‍රීඩකයා										රට										ලකුණු														1										ජේම්ස් ඇන්ඩසන්										එංගලන්තය										887														2										කගිසෝ රබාඩා										දකුණු අප්‍රිකාව										875														3										රවින්ද්‍ර ජදේජා 										ඉන්දියාව										844														4										ජොෂ් හෙසල්වුඩ්										ඕස්ට්‍රේලියාව										814														5										රවිචන්ද්‍රන් අශ්වින්										ඉන්දියාව										803														6										වර්නන් පිලැන්ඩර්										දකුණු අප්‍රිකාව										791														7										රංගන හේරත්										ශ්‍රී ලංකාව										784														8										නීල් වැග්නර්										නවසීලන්තය										784														9										මෝනි මෝකල්										දකුණු අප්‍රිකාව										773														10										මිචෙල් ස්ටාක් 										ඕස්ට්‍රේලියාව										769														 														පළමු 100 දෙනා අතර සිටින ශ්‍රී ලංකා පන්දු යවන්නෝ														28										ඩිල්රුවන් පෙරේරා										565														33										සුරංග ලක්මාල්										507														37										නුවන් ප්‍රදීප්										459														57										ලක්ෂාන් සඳකැන්										307														67										දුෂ්මන්ත චමීර										260														72										දසුන් ශානක										227														76										ළහිරු කුමාර										215														80										ළහිරු ගමගේ										191														84										ඇන්ජලෝ මැතිව්ස්										171								-036        