                        	රෙඞ්බුල් ආයතනය සංවිධානය කරන විශ්ව විද්‍යාල ක්‍රිකට් ලෝක ශූරතා තරගාවලියට සුදුසුකම් ලබාගැනීම සඳහා පැවැත්වෙන පිළුමලුන් පිටුදැකීමේ තරගාවලියේ අද (19 වැනිදා) පැවැති තරගයකදී විවෘත විශ්ව විද්‍යාල පිලට එරෙහිව ලකුණු 129 ක ජයක් හිමිකර ගැනීමට ව්‍යාපාර සහ තාක්‍ෂණය පිළිබඳ ඕස්ටේ්‍රලියානු අධ්‍යාපන ආයතන කණ්ඩායම (ඒ.සී.බී.ටී) සමත්විය. මෙම තරගය කෝල්ට්ස් ක්‍රීඩාංගණයේදී පැවැත්විණි.	අවිශ්ක ප්‍රනාන්දු (59) සහ මිනෝද් භානුක (57) අර්ධ ශතක රැස්කරමින් ව්‍යාපාර සහ තාක්‍ෂණය පිළිබඳ ඕස්ටේ්‍රලියානු අධ්‍යාපන ආයතන කණ්ඩායම වෙනුවෙන් පිත්තෙන් දස්කම් දැක්වූහ.	ඒ.සී.බී.ටී - ඕවර 20 කදී කඩුලු 5 ක් දැවී ලකුණු 223	(අවිශ්ක ප්‍රනාන්දු 59, මිනෝද් භානුක 57, ලක්ෂාන් රොඩි්‍රගූ නොදැවී 36, අදීශ තිලංචන නොදැවී 35)	විවෘත විශ්ව විද්‍යාලය - ඕවර 20 කදී කඩුලු 7 ක් දැවී ලකුණු 99	(සී.සමරසිංහ 25, ආකාශ් සේනාරත්න 11/3, නිමේෂ ගුණසිංහ 10/2)        