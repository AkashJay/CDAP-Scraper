                        	එංගලන්ත වයස 17 න් පහළ කි‍්‍රකට් කණ්ඩායම මේ වන විට ශ්‍රී ලංකාවට පැමිණ පුහුණුවීම්වල නිරතව සිටියි. මෙම තරගාවලියට සහභාගි වන ශ්‍රී ලංකා වයස 17 න් පිලේ නායකයා ලෙස ගාල්ල රිච්මන්ඞ් විදුහලේ චරිත් අසලංක ද, උප නායකයා ලෙස කොළඹ ඞී. එස්. සේනානායක විදුහලේ කවීන් බණ්ඩාර ද තෝරාගනු ලැබ ඇත.	එංගලන්ත වයස 17 න් පහළ කණ්ඩායම සහ ශ්‍රී ලංකා වයස 17 න් පහළ කණ්ඩායම අතර එක්දින තරග තුනකින් සහ තුන්දින තරගයකින් සමන්විත තරගාවලිය ආරම්භ කරමින් පළමු තරගය හෙට (17) මග්ගොන සරේ ක‍්‍රීඩාංගණයේදී පැවැත්වේ.	එක්දින තරගාවලියේ දෙවැනි සහ තෙවැනි තරග මේ මස 19 සහ 21 දෙදින එස්. එස්. සී. ක‍්‍රීඩාංගණයේදී පැවැත්වේ.	තුන්දින තරගය මේ මස 24 වැනිදා සිට 26 වැනිදා දක්වා කොළඹ කෝල්ට්ස් ක‍්‍රීඩාංගණයේදී පැවැත්වීමට නියමිතය.	 	- 048        