                        	පාකිස්තානය සහ නවසීලන්තය අතර තරග තුනකින් සමන්විත ටෙස්ට් ක‍්‍රිකට් තරගාවලියේ සාජා ක‍්‍රීඩාංගණයේදී අද (30) අවසන් වූ තෙවැනි සහ අවසන් තරගයෙන් ඉනිමක සහ ලකුණු 80 ක ජයක් ලැබූ නවසීලන්ත ක‍්‍රීඩකයෝ 1-1 ක් ලෙස සම තත්ත්වයෙන් තරගාවලිය අවසන් කිරීමට සමත් වූහ.	තරගයේ සිවුවැනි දිනය වූ අද පස්වරුවේ ඉනිමක පරාජයෙන් ගැලවීමට ලකුණු 339 ක ඉලක්කය හඹාගිය පාකිස්තානු දෙවැනි ඉනිම ලකුණු 259 කට සීමා කිරීමට නවසීලන්ත පන්දු යවන්නෝ සමත් වූහ.  	අසාද් ශාෆික් පන්දු 148 කදී හතරේ පහර 18 ක් සහ හයේ පහර 6 ක් සමගින් ලකුණු 137 ක් රැස්කරමින් පාකිස්තානු දෙවැනි ඉනිමේ වැඩිම ලකුණු ලාභියා බවට පත්විය.	නවසීලන්ත පිල පළමු ඉනිම වෙනුවෙන් සියලූ දෙනා දැවී ලකුණු 690 ක් රැස් කරමින් තරගයේ පාලනය සියතට ගැනීමට අද පෙරවරුවේ සමත් විය.	 	පාකිස්තානු පිල පළමු ඉනිම  ඕවර 125.4 කදී සියලූ දෙනා දැවී 351 (මොහොමඞ් හෆීෂ් 197, අෂාර් අලී 39, මිස්බා උල් හක් 38, යසීෂා ෂා 25, මාක් ක්‍රෙයිග් 94/7)	සහ දෙවැනි ඉනිම  ඕවර 63.3 කදී සියලූ දෙනා දැවී 259 (මොහොමඞ් හෆීෂ් 24, මිස්බා උල් හක් 12, අසාද් ශාෆික් 137, සෆ්රාස් අහ්මඞ් 37, මොහොමඞ් තල්හා 19, ටෙ‍්‍රන්ට් බෝල්ට් 38/4, මාක් ක්‍රෙයිග් 109/3, ඉෂ් සෝදි 82/2)	 	නවසීලන්ත පිල පළමු ඉනිම  ඕවර 143.1 කදී සියලූ දෙනා දැවී 690 (බ්‍රෙන්ඩන් මැකලම් 202, කේන් විලියම්සන් 192, රෝස් ටේලර් 50, කොරි ඇන්ඩසන් 50, මාක් ක්‍රෙයිග් 65, ටිම් සවුති 50, යසීර් ෂා 193/4, රහට් අලී 99/4, මොහොමඞ් හෆීෂ් 110/2)	 	- 048	         