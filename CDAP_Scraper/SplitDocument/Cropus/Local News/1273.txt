                        (සුජිත් හේවාජුලිගේ සහ ආරියරත්න රණබාහු)වන අලි වැඩිවීමේ ප්‍රශ්නයට විසඳුමන් ලෙස වනඅලි හීලෑ කර විදේශ රාජ්‍ය නායකයන්ට තෑගි වශයෙන් දෙන්නැයි පාලකයන්ට යෝජනා කරන බව කුරුණෑගල දිස්ත්‍රික් මන්ත්‍රී ටී.බී ඒකනායක මහතා පාර්ලිමේන්තුවේදී අද (11) පැවැසීය.ඒකනායක මහතා මේ බව පැවැසුවේ ආනයන - අපනයන (පාලන) පනත යටතේ නියෝග පිළිබඳ විවාදයේදීය.ටී.බී ඒකනායක මහතා මෙසේද කීය.    ‘‘අද රටේ වනාන්තර වල අලින් වැඩිවෙලා.මේ ප්‍රශ්නයට විසඳුමක් විදිහට වන අලින් හීලෑකර විදේශ රාජ්‍ය නායකයන්ට තෑගි වශයෙන් දෙන්න කියලා මම යෝජනා කරනවා.අපේ නායකයෝ දෙන්නා අද තරගෙට වගේ රට යනවා.ඒ නිසා ඒ වැඩේ කරන්න අද හරිම ලේසියි. ‘‘                     