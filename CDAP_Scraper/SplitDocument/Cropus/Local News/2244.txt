                        (එච්. චන්දන) බාලවයස්කාර දැරියක් අපයෝජනය කළැයි පුද්ගලයකුට බරපතල වැඩ සහිත වසර 15ක සිරදඬුවමක් පුත්තලම මහාධිකරණ විනිසුරු  ඒ.කේ.එම්. පටබැදිගේ මහතා නියම කළේය.2009 වර්ෂයේ ජුනි 9 වැනි දා හෝ ඒ ආසන්න දිනයකදී  ආණමඩුව  පොලිස් වසමේ දර්ශනගම පදිංචිව සිටි වයස අවුරුදු 16 ට අඩු දැරියක් අපයෝජනය කිරීම සම්බන්ධයෙන් චෝදනා යටතේ විත්තිකරුට එරෙහිව  පුත්තලම මහාධිකරණයේ කරුණු ගොනුකර තිබිණි.මෙලෙස සිරදඬුවම් නියම වුයේ ආණමඩුව දර්ශනගම පදිංචි වර්ණකුලසූරිය රංජිත් කුමාර (38) යන අයයි.මීට අමතරව රුපියල් 25000/- දඩ මුදලක් ද එය නොගෙවන්නේ නම් තවත් වසරක සිරදඬුවමක් ද, වින්දිත දැරියට රුපියල් ලක්ෂයක වන්දි මුදලක් ද එය නොගෙවන්නේ නම් තවත් වසර 3 ක  සිරදඬුවමක් ද මහාධිකරණ විනිසුරු  නියම කළේය.                      