                        (චාපා මධුභාෂිණී)මින්නේරිය ජයන්තිපුර ප්‍රදේශයේ නිවසක සිටි  නයි පැටවුන්  විසිදෙදෙනකු  ගිරිතලේ වනජීවී පශූ වෛද්‍ය ඒකකයට බාරදීමෙන් අනතුරුව සෝමාවතිය ජාතික වනෝද්‍යානයට මුදා හළ  බව ගිරිතලේ පශු වෛද්‍ය සමීර කළිඟුආරචිචි මහතා  පැවසීය.මෙම නිවසේ සිටි නයි පැටවුන් 14  දෙනකු ඊයේ (29) වැනි දින  නිවැසියන්ට හමු වී ඇති අතර අද (30 )තවත් නයි පැටවුන් 8  දෙනකු සිටියදී සොයාගෙන අනතුරුව පශු වෛද්‍ය කාර්යාලයට ඒ පිළිබඳව දැනුම් දීමෙන් පසු එම පැටවුන් නිවසින්  රැගෙන යාමට  පංශු වෛද්‍ය නිලධාරීන් කටයුතු කර තිබේ.නිවසේදී නයි පැටවුන් හමු වු ස්ථානයේ  ඊට පෙර කුමන ආකාරයෙන් හෝ  බිත්තර තිබී ඒවා පිපිරී ගොස් මෙම නයි පැටවුන් එළියට එන්නට ඇතැයි නිවැසියන් සඳහන් කරයි.                     