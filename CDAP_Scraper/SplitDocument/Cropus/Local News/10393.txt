                        ( උපාලි රණවීර)‘‘මරාගෙන මැරෙන කොටියා පුපුරාගන්න ඉස්සෙල්ලා මෙල්ලකොට අත්අඩංගුවට ගත්ත විරුවා අද (සිරගේ) ඇතුළේ. මරාගෙන මැරෙන බෝම්බය ගෙනා කොටියා එළියේ. කොටියා අල්ලලා දුන්නට හිරේට දමලා‘‘ යැයි ද හිටපු ජනපති මහින්ද රාජපක්ෂ මහතා වැලිවේරිය කිරිකිත්තේදී පැවසීය.කිරිකිත්ත වෙහෙරවත්ත ප්‍රජා භූමියේ ඉදිකරන චෛත්‍ය ගර්භයේ නිදානෝත්සවයට සහභාගීවෙමින් හිටපු ජනාධිපතිවරයා එසේ කීවේය.‘‘ පාර්ලිමේන්තු මන්ත්‍රී විමල් වීරවංශමහතා බන්ධණාගාරයේ උපවාසයක් ආරම්භ කරලා තිබෙනවා. ඔහුගේ සුවදුක් බලන්න මම ගියා.... වීරවංශ මන්ත්‍රීතුමාගේ කූඩුව ඉදිරිපිට කූඩුවේ ඉන්නේ මේ රටේ ඒකීයභාවය වෙනුවෙන් දිවිපරදුවට තබා සටන් කළ රණවිරුවන් හයදෙනෙක්. තවත් රණවිරුවන් පිරිසක් ජාතික රෝහලෙත් ඉන්නවා.‘‘රටේ ප්‍රශ්නවලට මෙන්ම ජනතාවගේ ප්‍රශ්නවලටද විසඳුම් ලබාදීමට නොහැකිව පාලකයින් බීරන් මෙන් සිටින යුගයක තමන්ගේ දුක හා පීඩනය දෙවියන්ටවත් කියන්න ඕනෑ  බව හිතලා ජනතාවට අද ප්‍රජා භූමිවලට යාමට සිදුව තිබෙනවා යයිද හිටපු ජනාධිපතිවරයා පැවසීය.                     