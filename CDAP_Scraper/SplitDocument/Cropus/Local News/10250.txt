                        (විනීතා එම් ගමගේ)‘‘ජනාධිපතිතුමා කැබිනට් රැස්වීමෙදි බොහොම සැහැල්ලූවෙන් කියපු කථාවක් දුරදිග ගිහින්. මේ වර්ජන රැල්ල ගැන කථා කරද්දි එතුමා විහිළුවට අහල තියෙන්නේ සරත් ෆොන්සේකා මහත්තයාට බැරිද මේ වැඩේ පාලනය කරන්න කියලා. එහෙම කරන්න ජනාධිපතිතුමා හීනෙන් වත් හිතල නැහැ.’’ යැයි කම්කරු සහ වෘත්තිය සමිති සබඳතා අමාත්‍ය ඩබ්ලිව් ඞී. ජේ. සෙනෙවිරත්න මහතා පවසයි.“මම කැබිනට් රැස්වීමට ගියේ නැහැ. මේ ගැන මාධ්‍යවලින් දැනගත්තම මම ජනාධිපතිතුමා හමුවුණා. එය තමා විහිළුවට කී කතාවක් බවත් කිසිසේත්ම එවැනි දෙයක් කරන්නට නොසිතු බවත් ජනාධීපතිතුමා කිව්වා.’’ යැයි ද සෙනෙවිරත්න මහතා කීය. සෙනෙවිරත්න මහතා මේ බව පැවසුවේ ශ්‍රී ලංකා නිදහස් පක්ෂ මුලස්ථානයේ දී අද (28) පැවැති මාධ්‍ය හමුවක් අමතමිනි. ‘මේකෙන් දේශපාලන අවුලක් හදාගෙන සමහර පක්ෂ මැයි දින රැළිවලට මේක දඩමීමා කරගෙන තියෙනවා කියලා පෙනෙනවා. මේක කියල බය කරල ගෝල්ෆේස් පිටියට ජනතාව අදින්නත් සැලසුම් තියෙනවා. ’’‘‘කැබිනට් ප‍්‍රකාශක කියන දේ වගකීමෙන් කිව යුතුයි. එය වෙනස් වෙන්නේ නැහැ. රාජිත ඇමතිවරයා මේ කථාව කිව්වා නම් ඒ ගැන එතුමාත් සලකා බැලිය යුතුයි. ආණ්ඩුවේ බලධාරිනුත් ඒක සළකා බැලිය යුතුයි’’ යැයි ද අමාත්‍ය ඩබ්ලිව් ඞී. ජේ. සෙනෙවිරත්න මහතා වැඩිදුරටත් පැවසීය.                       