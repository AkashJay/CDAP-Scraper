                        ඉන්දිකා රාමනායක  මියන්මාර ජාතිකයින් පිරිසක් රැඳී සිටි ගල්කිස්ස නිවස ඉදිරිපිට ඉකුත් (26) දින ප්‍රකෝපකාරි ලෙස හැසිරීම සම්බන්ධයෙන් පොලිසිය  මගහැර සිටින අරඹේපොල රතනසාර හිමියන් සහ හිටපු පොලිස් කොස්තාපල් ප්‍රගීත් චානක ගුණතිලක නැමැති අය අත්අඩංගුවට ගැනීමට කොළඹ අපරාධ විමර්ශන කොට්ඨාසය මහජන සහය පතයි. අරඹේපොල රතනසාර හිමි කිරුළපන පුර්වාරාමයේ වැඩ වාසය කර ඇති අතර ප්‍රගීත් චානක ගුණතිලක නැමැත්තා වාද්දුව පොලිස් වසමේ  මහවාද්දුව පදිංචිව සිට ඇත . මේදෙදෙනා දැනට   එම ප්‍රදේශවල  නොමැති බවද පොලිසිය කියයි. දෙවැනි සැකකරු වන  ප්‍රගීත් චානක ගුණතිලක නැමැති හිටපු පොලිස් කොස්තාපල්ට එරෙහිව පානදුර   මුස්ලිම් පල්ලි දෙකකට පහර දී අලාභ හානි සිදුකිරීම සහ පානදුර බාලිකා විදුහලක විදුහල්පතිනියකට  තර්ජනය කිරීමේ යන සිද්ධීන් සම්බන්ධයෙන්  පානදුර මහේස්ත්‍රාත් අධිකරණයේ නඩු තුනක් විභාග වන බවද පොලිස් මුලස්ථාන සඳහන් කරයි. මෙම දෙදෙනා රැදී සිටින ස්ථාන පිළිබඳ   තොරතුරු දන්නේනම් කොළඹ අපරාධ කොට්ඨාසයේ 0718591727 අංකයට දැනුම් දෙන ලෙසට පොලිස් මුලස්ථානය ඉල්ලා සිටියි.                      