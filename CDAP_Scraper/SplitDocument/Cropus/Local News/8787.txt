                        (දයාරත්න ඇඹෝගම)රැකියා ලබා දෙන ලෙස ඉල්ලා රැකියා විරහිත උපාධිධාරිහූ  පිරිසක් අද (19) සභා රැස්වීම පැවැත්වෙන අතරතුරදී උතුරු මැද පළාත් සභාවේ ප්‍රධාන ගොඩනැගිල්ල වැටලූහ.විරෝධතාකරුවන් මාසික රැස්විම පැවැත්වෙමින් තිබු පළාත් සභා ගොඩනැගිල්ල තුළට කඩා වැදිම වැළැක්වීම සඳහා ආරක්ෂක නිලධාරිහු ගොඩනැගිල්ලේ දොරටු වසා දැමුහ.ප්‍රධාන දොරටුව අභියසට පැමිණි විරෝධකරුවෝ හු කියමින් දොරටුව විවෘත කරන ලෙස කෑ ගැසූහ.රැකියා විරහිත උපාධිධාරින්ගේ සංගමයේ සභාපති අසංක රූපසිංහ මහතා පැවසුවේ උපාධිධාරි ගුරුවරුන් , ඩිප්ලෝමාලාභි ගුරුවරු හා සංවර්ධන නිලධාරින් බඳවා ගැනිමට මාර්තු මාසයේ විභාගයක් පවත්වා ජූලි මාසයේ සම්මුඛ සාකච්ඡා පැවැත්වූ නමුත් මේ වන තෙක් පත්වීම් නොලැබුණු බවයි.“අපි අහනකොට කියනවා එක්සත් ජාතික පක්ෂයේ කස්තුරි අනුරාධනායක මහතා මේ සම්බන්ධයෙන් නඩුවක් පවරලා තියෙනවා කියලා.“යැයි ඒ මහතා කීය.මෙම නඩුව සම්බන්ධයෙන් උතුරු මැද පළාත් සභාවේ එජාප මන්ත්‍රි නිතිඥ කස්තුරි අනුරාධනායක මහතා පැවසුවේ රැකියා ලබාදීම සම්බන්ධයෙන් තමාගේ කිසිදු විරෝධතාවක් නොමැති නමුත් මෙම රැකියා ලබාදිම සම්බන්ධයෙන් පළාත් ප්‍රධාන ඇමතිවරයා ක්‍රියාකළ නිති විරෝධි ක්‍රියාමාර්ගයට විරැද්ධව තමන් එකඟ නොවු නිසා නඩු පැවරූ බවත්ය.විරෝධතාකරුවන් හය දෙනකු සමග සාකච්ජා කිරිමට ප්‍රධාන අමාත්‍යවරයා මෙහිදි එකඟ වූ අතර ඒ අනුව නඩුව සමථයකට පත් කරගැනීමෙන් පසුව පත්විම් ලබාදිමට ප්‍රධාන අමාත්‍යවරයා මෙහිදි එකඟ විය.                      