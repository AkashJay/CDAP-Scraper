                        සටහන / සේයාරු - ආණමඩුව හිරාන් ප්‍රියංකර ජයසිංහනිති විරෝධි ලෙස මුහුදු මාර්ගයෙන් නවසිලන්තයට යාම සදහා  බහුදින යාත්‍රාවකින් ගමන් කරමින් සිටියදි නාවික හමුදාව සහ ආරච්චිකට්ටුව පොලිසිය එක්ව අත්අඩංගුවට ගෙන හලාවත වැඩ බලන මහෙස්ත්‍රාත් ප්‍රදිප් රොද්‍රිගෝ මහතා  වෙත ඉදිරිපත් කල සැකකරුවන් 32 දෙනා ලබන දෙසැම්බර් 5 දින දක්වා බන්ධනාගාර ගත කිරිමට බන්ධනාගාර නිළධාරින්ට නියෝග කෙරුණි. මෙසේ බන්ධනාගාර ගත කලේ හලාවත උඩප්පුව, යාපනය, මුලතිව්, යන ප්‍රදේශ වලින් නවසිලන්තයට රැකියා සදහා යාමට බහුදින යාත්‍රාවකින් ගමන් කරමින් සිටියදි පැවති සුළි කුණාටුව හේතුවෙන් යාත්‍රාවට හානි විමෙන් ආරච්චිකට්ටුව මුතුපන්තිය වෙරළ තිරයට ලගාවු යාත්‍රාවේ සිටි 32 දෙනෙකුගෙන් සමන්විත කන්ඩායකි.  මෙම සැකකරුවන්  නිති විරෝධි ලෙස නවසිලන්තයට යාම සදහා කල්පිටිය හෝ ආසන්න ස්ථානයකින් බහුදින යාත්‍රාවට එක්වි ඇති බවත් තවත් පිරිසක් උඩප්පුව ආසන්නයේදි එක්වි තිබෙන බවද වාර්ථා වෙමින් තිබේ . මුතුපන්තිය හා නගුල් එලිය ආසන්න ප්‍රදේශවල ධිවර ජනතාව පවසන්නේ බහු දින යාත්‍රාව යම් කිසි ආපදාවකට ලක්වි තිබිමත් සමග මුතුපන්තිය නගුල් එළිය ආසන්නයේ වෙරළ තිරයට 30 දින සවස 2කට පමන ගොඩ ගසා තිබු අතර එහිදි 20 කට වැඩි පිරිසක් පැන ගිය බවත් ඉන් පසුව නාවික හමුදාව සහ පොලිසිය එක්ව ඉතිරි සැකකරුවන් 32 ක් අත් අඩංගුවට ගත් බවත් මෙම පිරිස පවසයි. එසේ වෙරළ තිරයට ගොඩ ගැසු බහුදින යාත්‍රාව දැඩි ලෙස අබලන්ව මුතුපන්තිය නගුල් එලිය ආසන්නයේ වෙරළ තිරයේදි තිබුනද එය පවතින මුහුදු රළත් සමග විනාශ විමේ අවධානමට මුහුන දි තිබුනි . එම යාත්‍රාවේ තිබු අත්අඩංගුවට ගත් සැකකරුවන් සතු දෑ සමග වියළි  ආහාර සහ  තවත් දෑ ආරච්චිකට්ටුව පොලිසිය මගින් භාරයට ගෙන තිබුනි.                      