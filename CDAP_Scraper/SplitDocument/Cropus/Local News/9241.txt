                        (ඩයනා උදයංගනී)ඒකාබද්ධ විපක්‍ෂයේ තවත් මන්ත‍්‍රීවරුන් 7 දෙනෙකු ඉදිරියේදී ශ්‍රී ලංකා නිදහස් පක්‍ෂයට එක් වන බව ශ්‍රී.ල.නි.ප තරුණ පෙරමුණේ සභාපති, හිටපු නියෝජ්‍ය අමාත්‍ය ශාන්ත බණ්ඩාර මහතා පැවසීය.ඒකාබද්ධ විපක්‍ෂය දැන් අවුල් ජාලාවක් වී ඇතැයි කී ශාන්ත බණ්ඩාර මහතා ඒ හේතුවෙන් එහි බොහෝ දෙනෙක් කලකිරීමෙන් සිටින බව ද කියා සිටියේය.පාර්ලිමේන්තු මන්ත‍්‍රී තේනුක විදානගමගේ මහතා පසුගිය දා ජනාධිපතිවරයා සමග එක්වූවා මෙන් ඔවුන්ද එක්වනු ඇති බව කී ශාන්ත බණ්ඩාර මහතා ඔවුන් එක්වන්නේ ආණ්ඩුවට නොව පක්‍ෂයට පමණක් බව ද කීවේය.තරුණ පෙරමුණු සභාපතිවරයා මේ බව පැවසුවේ ශ්‍රී.ල.නි.ප පක්‍ෂ මූලස්ථානයේදී අද (15) පැවති මාධ්‍ය හමුවක් අමතමිනි.                       