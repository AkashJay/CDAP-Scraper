                        ලංකා ඊ නිව්ස් වෙබ් අඩවිය අද (8) සිට ශ්‍රී ලංකාව තුළදී අන්තර්ජාලය පරිහරණය කරන්නන්ට පිවිසිය නොහැකි අයුරින් අවහිර කර (Block) ඇතැයි වාර්තා වේ.මීට පෙර පසුගිය රජය යටතේ ලංකා ඊ නිව්ස් වෙබ් අඩවිය තහනම් කෙරුණු අතර වත්මන් රජය බලයට පත්වීමෙන් පසු එය යළි ශ්‍රී ලංකාවේ දී නැරඹීමට හැකි පරිදි අදාළ වාරණය ඉවත් කරන ලදි.කෙසේ වෙතත් අද (8) පෙරවරුවේ සිට ලංකා ඊ නිව්ස් වෙබ් අඩවියට පිවිසීමට නොහැකි වූ බව වාර්තා විය.කෙසේ වෙතත් මේ සම්බන්ධයෙන් කළ විමසීමකදී විදුලි සංදේශ නියාමන කොමිසමේ අධ්‍යක්ෂ ජනරාල් පී.ආර්.එස්.පී.ජයතිලක මහතා පැවසුවේ  ලංකා ඊ නිව්ස් වෙබ් අඩවිය සම්බන්ධයෙන් එවැනි වාරණයක් ක්‍රියාත්මක කර නැති බවයි. වෙබ් අඩවියට එරෙහිව පැමිණිල්ලක් හෝ ලැබී නැතැයි ද ඒ මහතා පැවසීය.                     