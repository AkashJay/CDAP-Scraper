                        මනෝප‍්‍රිය ගුණසේකර වන සංරක්‍ෂණ ආඥා පනතේ සඳහන් නොවන ආකාරයේ ඉඩම් හුවමාරු ක‍්‍රමයක් මඟින් මහනුවර නගර මධ්‍යයේ පිහිටි උඩවත්ත රක්‍ෂිත වනාන්තරයේ කොටසක් ප‍්‍රසිද්ධ හෝටලයකට පවරා දීමට මේ වනවිටත් පිඹුරු පත් සකස් කරමින් සිටින බව වාර්තා වේ. මීට වසර දොළහකට පමණ පෙර අනුමත වු බව කියන අමාත්‍ය මණ්ඩල තීරණයකට අනුව බව කියමින් රජයේ දැනුවත් භාවයකින් තොරව උඩවත්ත රක්‍ෂිත වනාන්තරයේ කොටසක් වෙනත් ස්ථානයකින් ලබාදෙන බිම් කොටසක හිලව්වට ගෙන මෙලෙස ප‍්‍රසිද්ධ හෝටලයකට පවරා දීමට පිඹුරු පත් සකස් කිරීම පිටුපස වන සංරක්‍ෂණ දෙපාර්තමෙන්තුවේ ඉහළම නිලධාරීන් පිරිසක් සිටින බවද වාර්තා වේ.  උඩවත්ත රක්‍ෂිත වනාන්තරයේ පර්චස් 90ක භූමි ප‍්‍රමාණයක් අනවසරයෙන් අල්ලා ගැනීම මඟින් රජයට රුපියල් 7388500 අලාභයක් සිදුකළ බවට චෝදනා කරමින් මහනුවර දිසා වන නිලධාවරයා 1998 වසරේදී මහෙස්ත‍්‍රාත් අධිකරණයේ නඩුවක් පවරා වසර 20ක කාලයක් ගතවී ඇතත් මේ වන තුරුත් අදාළ නඩුවේ විභාගය අවසන්වී නැතැයි වන සංරක්‍ෂණ දොපාර්තමෙන්තු ආරංචි මාර්ග සඳහන් කරයි. කන්ද උඩරට රජවරුන්ගේ රාජකීය උද්‍යානය වන උඩවත්ත කැළේ රක්‍ෂිත වනාන්තරයේ වශ්‍යයෙන් 1897 වසරේදී ඉංග‍්‍රීසී පාලකයින් ගැසට් නිවේදනයක් මඟින් ප‍්‍රකාශයට පත් කොට ඇත.රක්‍ෂිත වනාන්තරයක් වශ්‍යයෙන් ගැසට් කොට ඇති මෙම උඩවත්ත වනාන්තරයේ හෝටලය අනවසරයෙන් භූක්ති වි`දින භූමී ප‍්‍රමාණය රක්‍ෂිත භාවයෙන් මුදා හැරීමට අවශ්‍ය ලේඛණ සකස් කර එවන ලෙසත් අදාළ බිම් කොටස බදු දීමට ඉඩ සැළසෙන පරිදි ප‍්‍රාදේශිය ලේකම්වරයා වෙත නිදහස් කිරීමට අවශ්‍ය ලේඛණ සකස් කර එවන ලෙසත් මහනුවර දිසා වන නිලධාරීවරයාට වන සංරක්‍ෂණ දෙපාර්තමෙන්තුවේ ඉහළ නිලධාරියෙකු දැනුම් දී ඇතැයි වාර්තා වේ.අන්තර්ජාලය ඇසුරෙන්                      