                        අජන්ත කුමාර අගලකඩ නොබෝදා ඇතිවූ ඉන්ධන අර්බුදය සම්බන්ධයෙන් සොයා බලා විසඳුම් ඉදිරිපත් කිරීමට පත් කරන ලද ඇමැති අනුකමිටුවේ වාර්තාව ජනාධිපති මෛත්‍රීපාල සිරිසේන මහතාට අද (14) දහවල් බාර දෙනු ලැබීය. ජනාධිපති කාර්යාලයේ අද දහවල් පැවැති කැබිනට් රැස්වීමේදී ඇමැති අනු කමිටුවේ සභාපති ආචාර්ය සරත් අමුණුගම මහතා එම වාර්තාව ජනාධිපතිවාරයාට බාර දුන්නේය.  ඉන්දියා ඔයිල් සමාගම විසින් ගෙන්වල ලද පෙට්‍රල් නැවක් තත්ත්වයෙන් බාල බවට තීරණය කර ආපසු හරවා යැවීම හේතුවෙන් ඉකුත්දා පෙට්‍රල් හිඟයක් ඇති විය. ඒ සම්බන්දයෙන් සොයා බලා විසඳුම් ඉදිරිපත් කිරීමට ජනාධිපති මෛත්‍රීපාල සිරිසේන මහතා ඉකුත් හත් වැනි දා පැවැති කැබිනට් රැස්වීමේදී ඇමැතිවරුන් සිව්දෙනකුගෙන් යුත් කමිටුවක් පත් කළේය.                      