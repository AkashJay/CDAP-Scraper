                        (සුජිත් හේවාජුලිගේ) ආණ්ඩුවේ සිටින  ශ්‍රී ලංකා  නිදහස් පක්ෂ  ඇමැතිවරුන්ගෙන් හය දෙනකු  හැර අනෙක් සියලු දෙනා අගමැතිවරයාට එරෙහි  විශ්වාසභංග යෝජනාවට  පක්ෂව  ඡන්දය දෙන බව  ඉඩම් රාජ්‍ය අමාත්‍ය ටී.බී.ඒකනායක  මහතා පැවසීය.ඡන්දය ලබා නොදෙන හය දෙනාත් ජනාධිපතිවරයා  පැවසුවහොත් ඡන්දය ලබා  දේවි යැයිද  ඔහු කීවේය.විශ්වාසභංග යෝජනාවට තමා දැනටමත් අත්සන්   තබා ඇතැයිද  කී ඒකනායක මහතා   විශ්වාසභංගය දිනවා මිස ගමට නොඑන්නැයි ජනතාව ඇවිටිලි කරන බවද පැවසීය.ශ්‍රී ලංකා නිදහස්  පක්ෂයේ  මන්ත්‍රී කණ්ඩායමේ  රැස්වීමක් අප්‍රේල් 02 වැනිදා  පැවැත්වෙන බවත්  එහිදී මේ  පිළිබඳව  අවසන් තීරණය ගන්නා බවත්  රාජ්‍ය ඇමැතිවරයා කීය.                      