                        චන්ද්‍ර සේන ගමගේ එදිරියේදි එන ජනාධිපතිවරණයේදි එක්සත් ජාතික පක්ෂය නව නායකත්වයක් යටතේ තරග කරන බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙද ආරච්චි මහතා අද (12) සවස තංගල්ල මැඩිල්ල ප්‍රදේශයේ පැවති ජනහමුවකදී පැවසීය. ‘‘එක්සත් ජාතික පක්ෂය මේ රටේ අනාගතය සඳහාත් පක්ෂයේ අභිවෘධිය සදහාත් දේශපාලනික තීන්දු තීරන රැසක් ගැනීමට බලා කරනවා . පසු ගිය පළාත් පාලන මැතිවරණයෙන් පසුව රාජපක්ෂ කල්ලියේ ප්‍රචණ්ඩ ක්‍රියා වැඩි වී තිබෙනවා. බෙලිඅත්තේ හිටපු මැරයෙකු ගේ පුතෙකු වු පළාත් සභා මන්ත්‍රී කෙනෙක් එයාගෙ නෝනත් සමග අහිංසක බස් රියදුරකුට පහර දෙන  හැටි අපි දැක්කා. පහුගිය ආණ්ඩු කාලයේ බොහෝ අය හැසිරුණේ  ඔය විධියට තමයි. නමුත් අපි අපේ පාක්ෂිකයන්ට එවැනි තත්වයකට වැටෙන්න දෙන්නේ නෑ.‘‘                      