content,link,heading
"
                        (රංජන් කස්තුරි)

මාතලේ ප්‍රදේශීය ලේකම් කොට්ඨාශය තුළ තිබෙන සියලුම සුරාසැල් හෙට (05) වසා තැබෙන බව මුදල් හා ජනමාධ්‍ය අමාත්‍යාංශය සඳහන් කරයි.

මාතලේ ඓතිහාසික අලුවිහාරයේදී පැවැත්වෙන ත්‍රිපිටකය ජාතික උරුමයක් ලෙස නම් කිරීමේ නිල උත්සවයට නිමිත්තෙන් එම පියවර ගන්නා බවද එම අමාත්‍යාංශය පවසයි. 
                    ",http://www.lankadeepa.lk/latest_news/මාතලේ-සුරාසැල්-හෙට-වහයි/1-543338,මාතලේ සුරාසැල් හෙට වහයි
"
                        (මනෝප‍්‍රිය ගුණසේකර)
 
රථවාහන වරදක් සම්බන්ධයෙන් නීතී මඟින් කටයුතු නොකර සිටීම සඳහා රුපියල් 3,000/-ක අල්ලසක් ඉල්ලා ලබා ගැනීමේ චෝදනාවන්ට වරදකරු වු ගිරාදුරුකෝට්ටේ පොලිසියේ රථවාහන අංශයට අනුයුක්තව රාජකාරි කළ පොලිස් කොස්තාපල්වරයකුට කොළඹ මහාධිකරණ විනිසුරු ගිහාන් කුලතුංග මහතා වසර 16 ක බරපතල වැඩ සහිත සිරදඬුවමක් අද (3) නියම කළේය.


වසර 16 ක බරපතල වැඩ සහිත සිරදඬුවම වසර 08ක කාලයකින් ගෙවී යන අන්දමට ක‍්‍රියාත්මක කිරීමට බන්ධනාගාර අධිකාරීවරයාට නියම කළ විනිසුරුවරයා විත්තිකරුට නියම කළ සිරදඬුවමට අමතරව රුපියල් 20,000/-ක දඩයක්ද නියම කළේය.


සමාජය අල්ලසින් බේරා ගැනීම සඳහා අනෙකුත් රාජ්‍ය සේවකයින්ද අල්ලසින් ඈත් කර තැබීමට හැකි වන ආකාරයේ දඬුවමක් විත්තිකරුට නියම කරන්නැයි අල්ලස් කොමිසමේ සහකාර අධ්‍යක්‍ෂ නීතීඥ මනෝජී හේවාවසම් මහත්මිය කළ ඉල්ලීමක් පිළිගත් විනිසුරුවයා විත්තිකරුට අදාළ දඩුවම් නියම කළේය.


විත්තිකරුට එරෙහි චෝදනා පැමිණිල්ල විසින් සාධාරණ සැකයකින් තොරව ඔප්පු කර ඇතැයි තීරණය මෙලෙස දඬුවම් නියම කරන ලද්දේ ගිරාදුරුකෝට්ටේ පොලිසියේ රථවාහන අංශයට අනුයුක්තව රාජකාරි කළ පොලිස් කොස්තාපල් සංජීව සරත් නන්දසිරි නමැත්තාටය.


2014 මැයි මස 22 වැනිදාත් 2014 මැයි මස 24 වැනිදාත්  අතර කාලයේ ගිරාදුරුකෝට්ටේදී රථවාහන වරදක් කළ පුද්ගලයකුට විරුද්ධව ඒ සම්බන්ධයෙන් නීතී මඟින් කටයුතු නොකර සිටීම සඳහා ඔහුගෙන් රුපියල් 3,000/-ක අල්ලසක් ඉල්ලා ලබා ගැනීමේ චෝදනා මත අල්ලස් කොමසම විත්තිකරුට එරෙහිව නඩු පවරා තිබිණි.


පැමිණිල්ල වෙනුවෙන් අල්ලස් කොමිසමේ සහකාර අධ්‍යක්‍ෂ නීතීඥ මනෝජී හේවාවසම් මහත්මිය පෙනී සිටියාය.
  
                    ",http://www.lankadeepa.lk/latest_news/අල්ලස්-ගත්-ගිරාදුරුකෝට්ටේ-කොස්තාපල්ට-සිරදඬුවම්/1-543260,අල්ලස් ගත් ගිරාදුරුකෝට්ටේ කොස්තාපල්ට සිරදඬුවම්
"
                        (සිතුම් චතුරංග)

කිලිනොච්චිය සහ මුලතිව් දිස්ත‍්‍රික්කයේ ජලගැලීම් හේතුවෙන් ආපදාවට ලක්වූ ජනතාවට සහන සැලසීම පිළිබඳ සොයාබැලීම සඳහා කතානායක කරු ජයසූරිය මහතා අද (03) කිලිනොච්චියේ සංචාරයක නිරතවිය.

කතානායක කරු ජයසූරිය මහතාගේ ප‍්‍රධානත්වයෙන් කිලිනොච්චිය දිස්ත‍්‍රික් ලේකම් කාර්යාලයේදී හා මුලතිව් දිස්ත‍්‍රික් ලේකම් කාර්යාලයේදී විශේෂ සාකච්ඡාවක් පැවැති අතර එහිදී ආපදාවට ලක්වූවන් වෙනුවෙන් සහන සැළසීම සහ වන්දි මුදල් පිරිණැමීම පිළිබඳව සාකච්ඡා කෙරිණි.

වන්දිමුදල් ලබාදීමේ ප‍්‍රථම අධියර ලෙස කිලිනොච්චි දිස්ත‍්‍රික්කයේ ජලගැලීම් හේතුවෙන් විපතටපත් පවුල් 90 වෙනුවෙන් රුපියල් දසදහස බැගින් චෙක්පත් ප‍්‍රධානය කිරීමද කතානායකවරයාගේ ප‍්‍රධානත්වයෙන් සිදුකළේය.

ජලගැලීම් හේතුවෙන් විපතටපත් පවුල්වල පාසල් දරුදැරියන් වෙනුවෙන් පාසල් උපකරණද පරිත්‍යාග කෙරිණි.

ජලගැලීම් හේතුවෙන් විපතටපත් සියලූම ජනතාවට වන්දි මුදල් කඩිනමින් ලබාදෙන ලෙස සාකච්ඡාව අමතමින් කතානායකවරයා පවසා සිටියේය. ත‍්‍රිවිද හමුදාව සහ පොලිසිය ඇතුළු රාජ්‍ය නිලධාරීන් ජලගැලීමේන් විපතටපත්වූවන් බේරාගැනීමට සිදුකළ මෙහෙය හා ඔවුන්ට සහන සැළසීම පිළිබඳව ස්තූතිය පලකළේය.

කම්කරු වෘත්තීය සමිති සබඳතා හා සමාජ සවිබලගැන්වීමේ අමාත්‍යංශය ආබාධිත පුද්ගලයින් වෙත ලබාදීම සඳහා උපකරණද තොගයක් දිස්ත්‍රික් ලේකම් කාර්යාලට ලබා දීමද සිදුවිය.

මෙම අවස්ථාව සඳහා කම්කරු වෘත්තීය සමිති සබඳතා හා සමාජ සවිබලගැන්වීමේ අමාත්‍ය දයා ගමගේ , නියෝජ්‍ය ඇමතිනී විජයකළා මහේෂ්වරන් , දෙමළ ජාතික සන්ධාන පාර්ලිමේන්තු මන්ත‍්‍රීවරුන්වන එම්.ඒ.සුමන්තිරන්, මාවෙයි සේනාධිරාජා, එස්.ශ‍්‍රීදරන් හා මුලතිව් දිස්ත‍්‍රික් ලේකම් රූපාවති කේදීශ්වරන් , කිලිනොච්චිය දිස්ත‍්‍රික් ලේකම් සුන්දරම් අරුමෙයිනායගම් මහතා ඇතුළු යුද හමුදා නිලධාරීන් පිරිසක් මෙම අවස්ථාවට එක්ව සිටියහ.









 

 

 

  
                    ",http://www.lankadeepa.lk/latest_news/කතානායක-කිලිනොච්චියේ-සංචාරයක/1-543266,කතානායක කිලිනොච්චියේ සංචාරයක
"
                        
(රංජිත් රාජපක්ෂ)             
           

දින 28ක් වයසැති සිඟිති දියණියක් පණ පිටින් ගෙවත්තේ වළ දැමුවේ යැයි කියන සිද්ධියක් සම්බන්ධයෙන් ඇයගේ   මව සැක පිට අද (03) අත්අඩංගුවට ගත් බව හැටන් පොලීසිය පවසයි.
 
සැකකාර මව හැටන් පොලිස් වසමට අයත් යුනිෆිල්ඩ් වතුයායේ පදිංචි 28 හැවිරිදි වියේ පසුවන්නීය.
 
ඇය ඊයේ (02) දියණිය  නිදි කරවා පසුව ගෙවත්තේ  කසල බැහැර කිරීමට කපා  තිබූ වළකට දමා  පස් වලින් වළ වසා දමා  ඇතැයි පොලීසය පවසයි.
 
සිඟිති දියණිය  නොමැති බව දැක  සැකකාරියගේ මව සහ ඥාතීන් සොයා බලන අවස්ථාවේ තමා දියණිය  ගෙවත්තේ වළ දැමු බව පවසා ඇතැයි පොලීසය පවසයි.
 
අනතුරුව ඥාතීන් එක්ව බිළිදිය ගොඩ ගෙන ඇති අතර  ඇයට මව් කිරි දෙමින් සිටියදී ඇය මිය ගොස්  ඇතැයි පොලීසය සඳහන් කරයි. 
 
තම සැමියා සමඟ පවතින ආරවුලක් හේතුවෙන් දියණියව මෙසේ වැළලූ බව සැකකාරිය පොලිසියට පවසා තිබේ. 
 
ඝාතනයට අනුබල දීම සහ සිද්ධිය වසන් කිරීම  සම්බන්ධයෙන් සැකකාර කාන්තාවගේ මව ද හැටන් පොලිසිය අත්අඩංගුවට ගෙන ඇත.
 
සැකපිට අත්අඩංගුවට ගත් කාන්තාවන් දෙදෙනා හැටන් මහෙස්‍ත්‍රාත් අධිකරණයට ඉදිරිපත් කිරීමට නියමිතය.
  
                    ",http://www.lankadeepa.lk/latest_news/සිඟිති-දියණිය-පණ-පිටින්-වැළලූ-මව-අත්අඩංගුවට/1-543257,සිඟිති දියණිය පණ පිටින් වැළලූ මව අත්අඩංගුවට
"
                        (අජන්ත කුමාර අගලකඩ)

ශ්‍රී ලංකා නිදහස් පක්ෂයේ මහ ලේකම් මහාචාර්ය රෝහණ ලක්ෂ්මන් පියදාස මහතා සිය ධූරයෙන් අද (03) රාත්‍රියේ ඉල්ලා අස්විය.

ඒ වෙනුවට වැඩබලන මහ ලේකම්වරයා ලෙස පාර්ලිමේන්තු මන්ත්‍රී දයාසිරි ජයසේකර මහතා ශ්‍රී ලංකා නිදහස් පක්ෂ මධ්‍යම කාරක සභාව විසින් පත් කරගනු ලැබීය.

ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති නිල නිවසේ අද රාත්‍රියේ පැවැති පක්ෂ මධ්‍යම කාරක සභා රැස්වීමේදී දයාසිරි ජයසේකර මහතා පක්ෂයේ වැඩබලන මහ ලේකම් ධූරයට පත් කරගනු ලැබීය. 
                    ",http://www.lankadeepa.lk/latest_news/රෝහණ-ලක්ෂ්මන්-ඉල්ලා-අස්වෙයි----ශ්‍රීලනිපයේ-නව-ලේකම්-දයාසිරි/1-543276,රෝහණ ලක්ෂ්මන් ඉල්ලා අස්වෙයි -  ශ්‍රීලනිපයේ නව ලේකම් දයාසිරි
"
                        (වයි.ඒ.එස්.වීරවංශ)
 
හෝර්ටන් තැන්න ජාතික වනෝද්‍යානය තුළ ඩ්‍රෝන කැමරාවක් උපයෝගී කර ගනිමින් ඡායාරූප ගත් වෛදවරයෙකු හා තවත් පුද්ගලයෙකු  අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව  රුපියල්  1500 ක දඩයක් සහ රුපියල් 2000 ක රජයේ ගාස්තු  ගෙවන ලෙස නුවරඑළිය මහේස්ත‍්‍රාත් ප‍්‍රමෝද් ජයසේකර මහතා නියෝග  කළේය.
 
දෙවනි විත්තිකරුට රුපියල් හතලිස් දහසක දඩ මුදලක් ගෙවන ලෙසට ද  නියෝග  කළේය. 
 
වනෝද්‍යාන භාර නිලධාරීන් විසින්  මොවුන් අත්අඩංගුවට ගෙන  අද (03) අධිකරණයට ඉදිරිපත් කර තිබිණි.
 
වන සතුන්ට හිංසා වන අයුරින් කටයුතු කිරීම හා වනෝද්‍යාන නිලධාරීන්ගේ රාජකාරියට බාධා කිරීම යන කරුණු මත මොවුන් අත්අඩංගුට ගෙන තිබිණි.
   
ඔවුන් සතුව තිබු  තිබුණු ඩ්‍රෝන කැමරාව, ජංගම දුරකථනය සහ අදාළ සිම්පත රාජසන්තක කරන ලෙස මහේස්ත‍්‍රාත්වරයා වැඩිදුරටත් නියෝග කළේය.
 
හෝර්ටන්තැන්න වනෝද්‍යාන භාරකරු පී. කේ. පී. එම්. ප‍්‍රදීප් කුමාර, සහකාර උද්‍යාන භාරකාර පී. පී. දයාරත්න, ජ්‍යෙෂ්ඨ වන සත්ත්ව සහකාර පනාලගේ, සහකාර අඩවි ආරක්ෂක ඉන්දික ආරියදාස, සුපුන් පේ‍්‍රමරත්න යන මහත්වරුන්  මොවුන්  අත්අඩංගුවට ගෙන අධිකරණයට ඉදිරිපත් කර තිබිණී.
                                               
                    ",http://www.lankadeepa.lk/latest_news/හෝර්ටන්තැන්න-ඩ්‍රෝන-කැමරාවකින්-වීඩියෝ-කළැයි-වෛද්‍යවරයෙක්ට-දඩ/1-543256,හෝර්ටන්තැන්න ඩ්‍රෝන කැමරාවකින් වීඩියෝ කළැයි වෛද්‍යවරයෙක්ට දඩ
"
                        (නිමන්ති රණසිංහ)
 
රුපියල් කෝටි 277කට අධික වටිනාකමකින් යුත් හෙරොයින් කිලෝග‍්‍රෑම් 231ක් ඡාවාරම් කළැයි කියන සිද්ධියේ ප‍්‍රධාන සැකකරු ඇතුළු සැකකරුවන් තිදෙනා ලබන 11 වැනි දා තෙක් තවදුරටත් රක්ෂිත බන්ධනාගාර ගත කරන ලෙස කොළඹ ප‍්‍රධාන මහේස්ත‍්‍රාත් ලංකා ජයරත්න මෙනෙවිය අද (3) නියෝග කළාය.

මෙම එක් එක් සැකකරුවන් පිළිබඳව වූ චෝදනා සම්බන්ධයෙන් වෙන් වෙන්ම වාර්තාවක් එදිනට අධිකරණය වෙත ඉදිරිපත් කරන ලෙසට ද මහේස්ත‍්‍රාත්වරිය මත්ද්‍රව්‍ය නාශක කාර්යාංශය වෙත නියෝග කළාය.

ඒ අනුව මෙලෙස රක්ෂිත බන්ධනාගාර ගත කරනු ලැබුවේ බේරුවල පදිංචි දිනයාදුර දුලිප් ලසන්ත ද සිල්වා (41) එම්. රික්සි මොහොමඩ් සහ දිනයාදුර දිලිප් සුසන්ත නැමැත්තන්ය.

මෙම සැකකරු 1984 අංක 13 අබිං සහ අන්තරාදායක ඖෂධ වර්ගයක් වූ හෙරොයින් කිලෝග‍්‍රෑම් 231කයි ග‍්‍රෑම් 54ක් ඡාවාරම් කර සන්තකයේ තබාගත්තැයි කියමින් මත්ද්‍රව්‍ය නාශක කාර්යාංශය සැකකරුවන්ට එරෙහිව චෝදනා නගා ඇත. 
                    ",http://www.lankadeepa.lk/latest_news/කෝටි-277-ක-හොරොයින්-ජාවාරම්-කළ-තිදෙනා-යළි-රිමාන්ඩ්/1-543259,කෝටි 277 ක හොරොයින් ජාවාරම් කළ තිදෙනා යළි රිමාන්ඩ්
"
                        (නිමල කොඩිතුවක්කු)               

මහනුවර නගරයේ  ප්‍රධාන පාරිසරික ගැටලුවක් බවට පත්ව ඇති කටුගස්තොට, ගොහාගොඩ කසළ කන්ද පිළිබඳ ගැටලුවට කඩිනම් විසඳුම් ලබා දෙන ලෙස ජනාධිපති මෛත්‍රීපාල සිරිසේන මහතා අදාළ අංශ වෙත උපදෙස් ලබා දී ඇත.                

මීතොටමුල්ල  වැනි තවත් ඛේදවාචකයකට ඉඩ නොතබා එම ගැටලුව විසඳීම සඳහා කඩිනම් පියවර ගන්නා ලෙස ජනාධිපතිවරයා උපදෙස් දී තිබේ.  
                     
ජනාධිපතිවරයා මෙම උපදෙස් ලබා දී ඇත්තේ ගොහාගොඩ කසළ කළමනාකරණ මධ්‍යස්ථානයේ කටයුතු විධිමත් කිරීම පිළිබඳ ජනාධිපති කාර්යාලයේ අද(03) පැවති සාකච්ඡාවකදීය.   
                                          
මහනුවර මහ නගර සභාව ඇතුළු පළාත් පාලන ආයතන කිහිපයක කසළ බැහැර කිරීම සඳහා යොදා ගනු ලබන කටුගස්තොට ගොහාගොඩ කසළ කන්ද පිළිබඳව ප්‍රදේශවාසීන්  කළ පැමිණිලි සම්බන්ධයෙන් අවධානය යොමු කරමින් ජනාධිපතිවරයා මෙම සකච්ඡාව කැඳවා තිබුණි.    
                                                   
ජනතාව පීඩාවට පත්වීමට ඉඩ නොතබා විධිමත් කසළ ප්‍රතිචක්‍රීය ක්‍රමවේදයක් ඔස්සේ කසළ බැහැර කිරීමට කටයුතු කරන ලෙසත්, නගර සභාව සහ පළාත් සභාව එක්ව  ඒ සඳහා නිසි වැඩපිළිවෙළක් ක්‍රියාවට නංවන ලෙසත්  උපදෙස් දුන් ජනාධිපතිවරයා  ඒ සඳහා අවශ්‍ය සහය ලබාදෙන ලෙස මධ්‍යම පරිසර අධිකාරිය වෙත උපදෙස් දුන්නේය.



(ඡායාරූප - ජනාධිපති මාධ්‍ය අංශය) 
                    ",http://www.lankadeepa.lk/latest_news/ගොහාගොඩ-කසළ-ගැටළුව-කඩිනමින්-විසඳන්න’යි-ජනපති-නියෝග/1-543264,ගොහාගොඩ කසළ ගැටළුව කඩිනමින් විසඳන්න’යි ජනපති නියෝග
"
                        (කුෂාන් ජයවර්ධන)

හක්කපටස් ආහාරයට ගැනීමෙන් රෝගීව සිටින වනඅලියෙකු කැටුව පැමිණි තවත් වන අලියෙකු විහාරස්ථානයක බෝධීන් වහන්සේ වටා පැදකුණු කර ගාන්ඨාරය ද තෙවරක් නාද කර විහාරය භූමියේ පිහිටි දේවාලය දෙස නිසොල්මන්ව බලා සිට යළි කැලයට පිටත්ව ගිය දුර්ලභ සිද්ධියක් කැකිරාව ප‍්‍රදේශයෙන් වාර්තා වේ.

කැකිරාව ඇලගමුව බරාවිල සුදර්ශනාරාම රජ මහ විහාරස්ථානයේදී එම සිද්ධිය සිදුව තිබේ. එම සිද්ධිය විස්තර කළ කැකිරාව බරාවිල සුදර්ශනාරාම රාජ මහාවිහාරාධිකාරී පූජ්‍ය තම්මැන්නාගම බුද්ධරක්ඛිත හිමියෝ මෙසේ පැවැසූහ.

 ‘‘පන්සලේ බෝධිය පැත්තෙන් සද්දයක් ඇහුනා. මම විදුලි පන්දමත් අරගෙන එළියට බැහැලා බැලුවා කවුද මේ රෑ පන්සලේ වත්තේ සැරිසරන්නේ කියලා මම ඒ වෙලාවේ දැක දේ පුදුම සහගතයි.

පන්සල් වත්තට අලි දෙන්නෙක් ඇවිත් හිටියා එක අලියෙක් ටිකක් පොඩි එක්කෙනෙක්. අනික් එක්කෙනා නම් ටිකක් ලොකු කෙනෙක්. මේ දෙන්නා පන්සලේ බෝ මළුව පැතේ ඉදලා පඩි පෙළ බැහැගෙන පන්සල් වත්තේ තියෙන දේවාලය පැත්තට යනවා.

පස්සේ දේවාලය ඉදිරිපිට තියෙන ගණ්ඨාර කුළුන ළගට ගියා. පස්සේ ලොකු අලියා ගණ්ඨාරයේ ලණුව අල්ලගෙන තුන්පාරක් ගණ්ඨාරය ගැහැව්වා. ඊට පස්සේ ගණ්ඨාරයේ ලණුව කඩලා කුළුණ මුල බිම දාලා එතැනම තියෙන දේවාලය ඉදිරිපිටට වී නිසොල්මංව ටික වේලාවක් දේවාලය දෙස බලා ගෙන හිටියා.

මේ දේවාලය බොහොම හාස්කම් තියෙන දේවාලයක්. ඊට පස්සේ ඒ දෙන්නා පන්සල් වත්තේ කැලේ පැත්තට යන්න ගියා. ඒ වෙලාවේ මම උගුර පාදලා මොකද මේ රෑ ඇවිද ඇවිද කරන්නේ කරන්නේ කියලා අලින්ට කරුණාවෙන් කතා කළා.

ඊට පස්සේ ඒ දෙන්න කැලේ ඇතුලටම යන්න ගියා. පස්සේ මම බෝමළුව දෙසට ඇවිත් බැලුවම දැක්කා ඒ අලි දෙන්න බෝ මළුවට මුලින්ම ඇවිත් තියෙන බව. ඒ අලි දෙන්නා බෝමළුව වටේ ඇවිදලා තිබුණා. හැබැයි බෝධින් වහන්සේටවත් ඒ අසළ වෙන යමකට හෝ කිසිම හානියක් කරලා තිබුනේ නැහැ.

මේ ආව අලි දෙන්නගෙන් පොඩි අලියා හක්කපටස් කාලා තුවාල වෙලා ඉන්න අලියෙක් බව දැනුණා. ඒ සතා ට ඇවිද ගැනීමේ අපහසුතාවකුත් තියෙනවා. ඒ ගැන ගමේ අයත් කළින් දා මට මේ අලි දෙන්නා ගැන කියලා තිබුණා.

රෝගාතුව ඉන්න පොඩි අලියගේ ආරක්ෂාවට වගේම එයාගේ උදව්වට ලොකු එක්කෙනා නිතරම එයා ළ`ග ඉන්නවා. මේ අලි දෙන්නා දැන් දවස් ගණනක් පන්සල් වත්ත පිහිටි ගල් කන්දේ සැරිසරනවා.

තිරිසන් ආත්මයක් ලබා සිටියත් බුදු දහමත් එක්ක සම්බන්ධකම් පවත්වන තමන්ට පාපතර මිනිසකු නිසා අත්ව ඇති ඉරණම හා තමන්ට ඇති වී තිබෙන වේදනාව ගැන දෙවියන්ට කියන්න මේ අලි පන්සලටත් එන්න ඇති කියලා හිතෙනවා.

මේ සිද්ධිය දැකලා මට පුදුම හිතුණා මම ඒ වෙලාවෙම ගල්කිරියාගම වනජීවි කාර්යායේ නිලධාරීන්ට මේ රෝගාතුරව ඉන්න වනඅලියා ගැන විස්තර කිව්වා.

පූජ්‍ය තම්මැන්නාගම බුද්ධරක්ඛිත හිමියන්ගේ දැනුම් දීම මත ගල්කිරියාගම වනජීවි කාර්යාලයේ නිලධාරීන් අද (3) වල් අලින් දෙදෙනා සොයා මෙහෙයුම් ඇරඹීය.එම ගම්වාසීහු ද එම මෙහෙයුමට සහය වූහ.

විහාරස්ථානයට ආසන්නයේ ඇති අඩි 300ක් පමණ උස්වූ ගල් කන්දක් මුදුනේ රැඳී සිටි වනඅලින් දෙදෙනා වනජීවී නිලධාරීන්ට හමුව තිබේ.

රෝගී අලියා සමීපයට ගොස් නිරීක්ෂණය කිරීමට යාමේදී අනෙක් වන අලියාගෙන් බාධා එල්ල කළ බව නිලධාරීහු පවසති.

හක්කපටස් ආහාරයට ගැනීමෙන් අනතුරට ලක්ව රෝගාතුරව තවත් අලියෙකුගෙන් රැකවරණය ලබමින් සිටින වනඅලියාට අවශ්‍ය පශු වෛද්‍ය ප‍්‍රතිකාර කටයුතු කඩිනමින් ඇරඹීමට කටයුතු යොදා ඇති බව ගල්කිරියාගම වනසත්ව අඩවි කාර්යාලයේ නිලධාරීහු පැවැසූහ.











 

  
                    ",http://www.lankadeepa.lk/latest_news/පන්සලේ-ඝණ්ඨාරය-හැඬ-වූ-අලියා-හක්ක-පටස්-කෑ-වන-අලියාගේ-දුක-කියයි/1-543277,පන්සලේ ඝණ්ඨාරය හැඬ වූ අලියා හක්ක පටස් කෑ වන අලියාගේ දුක කියයි
"
                        (අංජුල මහික වීරරත්න)

ශ්‍රී ලංකාව පාලනය කිරීම සඳහා සෑම ක්ෂේත්‍රයකම ප්‍රවීණයන්ගෙන් යුත් සෙනට් සභාවක් පිහිටවිය යුතු බව අග්‍රාමාත්‍ය රනිල් වික්‍රමසිංහ මහතා හමුවේ පැවැසීයැයි අග්ගමහා පණ්ඩිත කොටුගොඩ ධම්මාවාස ශ්‍රී ලංකා අමරපුර මහා සංඝ සභාවේ උත්තරීතර මහා නාහිමියෝ පැවැසූහ.

රට පාලනය කරන පිරිස බුද්ධිමත් දුරදිග පෙනෙන පිරිසක් විය යුතු බව කී මහ නාහිමියෝ අග්‍රාමාත්‍යවරයා සතු ඉවසිලිවන්ත බවට තමන් වහන්සේ සුවිශේෂී ප්‍රසංශාවක් පළ කළ බවද කීහ.

ගල්කිස්ස ධර්මපාලාරාමයට අද (03) පැමිණි අග්‍රාමාත්‍ය රනිල් වික්‍රමසිංහ මහතා කොටුගොඩ ධම්මාවාස මහා නාහිමියන් බැහැදැක පැයකට ආසන්න කාලයක් කතාබහක නිරත විය.

මහා නාහිමියන් බැහැදැක පිටව යාමේදී මාධ්‍යයට ප්‍රකාශයක් කරමින් අග්‍රාමාත්‍ය රනිල් වික්‍රමසිංහ මහතා පැවැසුවේ රටේ සාමය රැකීම සහ සංවර්ධන වැඩ කටයුතු පිළිබඳව මහා නාහිමියෝ උපදෙස් ලබා දුන් බවයි.

ඡායාරූප - ළහිරු හර්ෂණ









 

 

  
                    ",http://www.lankadeepa.lk/latest_news/‘‘ප්‍රවීණයන්ගෙන්-යුත්-සෙනට්-සභාවක්-පිහිටවිය-යුතුයි‘‘/1-543278,‘‘ප්‍රවීණයන්ගෙන් යුත් සෙනට් සභාවක් පිහිටවිය යුතුයි‘‘
"
                        (රොමේෂ් මධුෂංඛ)
 
වවුනියාව යාපනය ඒ-9 පාරේ පිහිටුවා තිබූ පොලිස් ඩමියට අල්ලස් ලබා දෙන අන්දම නිරූපණය කරමින් අන්තර්ජාලයට වීඩියෝවක් නිකුත් කළ වවුනියාවේ පෞද්ගලික මූල්‍ය ආයතනයක සේවකයින් දෙදෙනෙකු වව්නියාව පොලීසිය විසින් අත් අඩංගුවට ගනු ලැබීය.

පොලිස් රථවාහන අංශය මගින් වවුනියාව යාපනය පාරේ මෙම ඩමිය ස්ථාපිත කරන ලද්දේ රියදුරන්ගේ වේගය සීමා කිරීමේ හා රියදුරන්ගේ අවධානය යොමු කරවීමේ පියවරක් වශයෙනි.

එහිදී අදාළ පොලිස් ඩමිය ඉදිරියට ගිය එක් තරුණයකු පොලීසියට අල්ලස් ලබා දෙන අන්දම නිරූපණය කරමින් ඩමියට උසුළු විසුළු කරමින් හැසිරෙන අන්දමේ වීඩියෝවක් සමාජ මාධ්‍ය ජාලය වෙත යොමු කර තිබිණි. 

මේ පිළිබඳව අවධානය යොමු කළ වවුනියාව පොලීසිය මෙම සිද්ධිය ජ්‍යෙෂ්ඨ පොලිස් නිලධාරීන්ට දැන්වීමෙන් පසුව එම දර්ශන වීඩියෝ ගත කරණ ලද පුද්ගලයාත් දර්ශන වලට පෙනී සිටි පුද්ගලයාත් අත්අඩංගුවට ගැනීමට පියවර ගෙන ඇත.

පොලීසිය සමච්චලයට ලක් කිරීම, පොලීසියට අපහාස කිරීම, මහජනතාව තුළ පොලීසිය පිළිබදව වැරදි චිත්‍රයක් නිර්මාණය කිරීම හා පොලීසියට අල්ලස් ලබාදීම සදහා ජනතාව පෙළඹවීම යන චෝදනා ඔවුන් දෙදෙනා වෙත ඉදිරිපත් කරමින් වවුනියාව පොලීසිය එම තරුණයින් දෙදෙනාව අත්අඩංගුවට ගෙන වවුනියාව දිසා අධිකරණය ඉදිරිපත් කිරීමට පියවර ගැණිනි.



 
                    ",http://www.lankadeepa.lk/latest_news/පොලිස්-ඩමියට-අල්ලස්-දුන්-දෙදෙනෙක්-අත්අඩංගුවට/1-543286,පොලිස් ඩමියට අල්ලස් දුන් දෙදෙනෙක් අත්අඩංගුවට
"
                        (පැතුම් දර්ශන)
 
 
පහළ යාන් ඔයෙන් ඉඩම් අහිමිවුවෝ වාහල්කඩ සහ පුහුදිවුල පිහිටි වාරිමාර්ග කාර්යාලය ඇතුළට පැමිණ අද (4) උද්ඝෝෂණයේ නිරත වූහ.
 
යාන්ඔය ව්‍යාපෘතියට යටවුණු තම ඉඩම් වලට හිමිවිය යුතු වන්දි මුදල් නොලැබීමෙන් තමන් අන්ත අසරණව සිටින බව ඔවුහු පවසති.
 
කැබිතිගොල්ලෑව සහකාර පොලිස් අධිකාරීවරයා ඇතුළු පොලිස් නිලධාරීන් වාරිමාර්ග කාර්යාලයට ආරක්ෂාව ලබාදී ඇත.
 
යාන්ඔය ව්‍යාපෘති අධ්‍යක්ෂවරයා හෝ නියෝජ්‍ය අධ්‍යෂකවරයා  කාර්යාල භුමියේ නොමැති බවත් විසඳුමක් ලැබෙන තුරු තමන් වාරිමාර්ග කාර්යාලයෙන් ඉවත් නොවන බවත් ඔවුහු පවසති.



 
                    ",http://www.lankadeepa.lk/latest_news/යාන්-ඔයෙන්-ඉඩම්-අහිමිවුවෝ-වාරිමාර්ග-කාර්යාලය-වටලති/1-543314,යාන් ඔයෙන් ඉඩම් අහිමිවුවෝ වාරිමාර්ග කාර්යාලය වටලති
"
                        (බිමල් ශ්‍යාමන් ජයසිංහ)

 
වහා ක්‍රියාත්මක වන පරිදි සේවා අවශ්‍යතා මත පොලිස් ස්ථානාධිපතිවරුන් 72දෙනෙකුට ස්ථාන මාරුවීම් ලබා දී ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය.
 
පොලිස් කොමිසමේ අනුමැතිය මත මෙම මාරුවීම් ලබාදී ඇතැයි මාධ්‍ය ප්‍රකාශකවරයා වැඩිදුරටත් සඳහන් කළේය. 
                    ",http://www.lankadeepa.lk/latest_news/පොලිස්-ස්ථානාධිපතිවරු-72කට-ස්ථාන-මාරුවීම්/1-543317,පොලිස් ස්ථානාධිපතිවරු 72කට ස්ථාන මාරුවීම්
"
                        ලයිලා සහ සුරුක්කු දැල් භාවිත කරමින් ධීවර කර්මාන්තයේ නියැලීම තහනම් කිරීමට ධීවර සහ ජලජ සම්පත් සංවර්ධන අමාත්‍යංශය තීරණය කර තිබේ.
 
ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි  මහතාගේ උපදෙස්  මත මෙම තීරණය  ගෙන  ඇත.
 
මුහුදේ  මත්ස්‍ය ගහණය විශාල ලෙස අඩුවීම දේශීය ධීවර කර්මාන්තයේ අනාගතයට බරපතල ගැටළු මතු කරන්නක් බැවින්  මෙම තීරණය ගෙන ඇතැයි  අමාත්‍යංශය පවසයි.
 
මේ සම්බන්ධයෙන්  ධීවර හා ජලජ සම්පත් සංවර්ධන දෙපාර්තමේන්තුවේ අධ්‍යක්‍ෂක ජනරාල් වෙත ලිපියක් ද යොමු කර ඇතැයි අමාත්‍යංශය සඳහන් කරයි.
 
එම  තහනම පසුගිය පළමුවැනිදා සිට ක්‍රියාත්මක  කරන ලෙස  අධ්‍යක්ෂක ජනරාල්ට යැවු ලිපියේ දන්වා තිබේ.
 
ලයිලා සහ සුරුක්කු දැල් භාවිතය නිසා ධීවර රැකියාවේ නිරත කුඩා යාත්‍රා හිමියන් සහ එම යාත්‍රා වල ධීවර රැකියාවේ නිරත දහස් ගණනක් දැඩි අපහසුතාවට පත්ව සිටින බව ධීවර සංගම් , මහජන නියෝජිතයින් ඇතුළු විවිධ පාර්ශව කරුණු ඉදිරිපත් කර තිබු අතර ඒවාද  ඊට සම්බන්ධ පිරිස් හා සාකච්ඡා කර  මෙම තීරණය ගෙන තිබේ.
 
නාරා ආයතනය මගින් මෙතෙක් කළ පර්යේෂණ අනුව පුත්තලම දිස්ත්‍රික්කය ආශ්‍රිත මුහුදු ප්‍රදේශයේ අලගොඩු නැමැති මත්ස්‍ය විශේෂය නොමැති බව තහවුරු කර  ඇති අතර  මුහුදු ප්‍රදේශයේ අලගොඩු පන්න ක්‍රමය සදහා බලපත්‍ර ලබාදීම ගැටළු සහගත බවට අවස්ථා කිහිපයකදීම පෙන්වා දී තිබුණි .
 
 අදාළ බලපත්‍රය අනුව ගොඩබිම සිට මුහුදු සැතපුම් 10 කට එපිටින් මෙම පන්න ක්‍රමය භාවිතා කළ යුතු වුවත් එම පන්න ක්‍රමය භාවිත කරනුයේ ගොඩබිමට ආසන්න මුහුදු ප්‍රදේශයේ බව තහවුරු කරගැනීමට පර්යේෂණ කණ්ඩායම් සමත්ව  තිබේ . 
 
එම පර්යේෂණ වලට අනුව මෙම ලයිලා සහ සුරුක්කු දැල් භාවිතය හේතුවෙන් ගොඩබිම ආසන්නයේ මත්ස්‍ය සම්පත විනාශ වීමේ බරපතල තත්වයක් මතුව  ඇතැයිද කියති.

(36698) 
                    ",http://www.lankadeepa.lk/latest_news/ලයිලා-සුරුක්කු-දැල්-භාවිතයෙන්-මසුන්-ඇල්ලීම-තහනම්/1-543305,ලයිලා-සුරුක්කු දැල් භාවිතයෙන් මසුන් ඇල්ලීම තහනම්
"
                        (අජන්ත කුමාර අගලකඩ)

ශ්‍රී ලංකා නිදහස් පක්ෂයේ ආසන සංවිධායකවරුන් සතියක් ඇතුළත අලුතින් පත් කරන බව ජනාධිපති මෛත්‍රීපාල සිරිසේන මහතා අද (03) රාත්‍රීයේ ජනාධිපති නිල නිවසේ පැවැති පක්ෂ මධ්‍යම කාරක සභා රැස්වීමේදී ප්‍රකාශ කර ඇත.

ශ්‍රීලනිප මූලස්ථානය තමාට විරුද්ධව වැඩකරන ප්‍රධාන තැන බවට පත්ව ඇතැයි පවසා ඇති ජනාධිපතිවරයා පක්ෂ මූලස්ථානය පූර්ණ ප්‍රතිසංවිධානයකට ලක් කරන බව සඳහන් කර තිබේ.

හිටපු ජනාධිපතිනිය චන්ද්‍රිකා කුමාරතුංග මහත්මිය පෙනී සිටින්නේ එක්සත් ජාතික පක්ෂය වෙනුවෙන් බවද ජනාධිපතිවරයා ප්‍රකාශ කර ඇත. 
                    ",http://www.lankadeepa.lk/latest_news/ශ්‍රීලනිපයේ-ආසන-සංවිධායකවරු-අලුතින්-පත්-කිරීමට-යයි/1-543279,ශ්‍රීලනිපයේ ආසන සංවිධායකවරු අලුතින් පත් කිරීමට යයි
"
                        ශ්‍රී ලන්කන් ගුවන් සේවයේ පවතින ගැටලූ නිරාකරණය කර ගනිමින් එහි නව ප්‍රතිසංවිධානයකට අවශ්‍ය යෝජනා සහ අදහස් ලබාගෙන නිර්දේශ ඉදිරිපත් කිරීම සඳහා නව කමිටුවක් සඳුදා (7) පත් කරන බව ජනාධිපති මෛත්‍රීපාල සිරිසේන මහතා පැවසීය.
 
ශ්‍රී ලන්කන් ගුවන් සේවය වැඩිදියුණු කිරීමට අදාළ යෝජනා සහ අදහස් මෙම කමිටුවට බාරදීමට ඒ අනුව සියලූ පාර්ශ්වයන්ට අවස්ථාව හිමි වේ. 
 
සාමාජිකයන් පස් දෙනෙකුගෙන් සමන්විත මෙම කමිටුව පත් කිරීමට ජනාධිපතිවරයා තීරණය කර තිබේ. 
 
සති දෙකක කාලයක් තුළ දී කමිටුව විසින් අදාළ නිර්දේශ ජනාධිපතිවරයා වෙත ඉදිරිපත් කළ යුතුය. එම නිර්දේශ සැළකිල්ලට ගනිමින් ශ්‍රී ලංකන් ගුවන් සේවය පිළිබඳ ගතයුතු ඉදිරී තීන්දු තීරණවලට එළැඹෙන බව ද ජනාධිපතිවරයා කීවේය.
 
ශ්‍රී ලන්කන් ගුවන් සේවයේ වත්මන් තත්ත්වය පිළිබඳ අද (4) ජනාධිපති කාර්යාලයේ පැවති සාකච්ඡාවක  දී ජනාධිපති මෛත්‍රීපාල සිරිසේන මහතා මෙසේ කීය.
 
ශ්‍රී ලන්කන් ගුවන් සේවයේ පාඩු අවම කර ගනිමින් ඉදිරියේ දී එය ලාභදායී තත්ත්වයට ගෙන ඒමට අවශ්‍ය මූලික පියවර ක්‍රියාවට නංවා තිබෙන බව අධ්‍යක්ෂ මණ්ඩල සාමාජිකයන් මෙහිදී පෙන්වා දුන්නේය.
 
එමෙන්ම ශ්‍රී ලංකන් ගුවන් සේවය ඇතිකරගෙන තිබෙන අවාසිදායක ගිවිසුම් පිළිබඳව ද අවධානය යොමු කෙරුණු අතර ඛනිජ තෙල් මිල ඉහළ යාම, රුපියල හා කලා මුදල් අවප්‍රමාණයට ලක්වීම,  තාක්ෂණික හා යටිතල පහසුකම් ඌණතාව වැනි කරුණු හේතුවෙන් ඇතිවූ බලපෑම් පිළිබඳව ද අවධානය යොමු කෙරිණි.
 
ශ්‍රී ලන්කන් ගුවන් සේවයේ සිදු වූ බව පැවසෙන අක්‍රමිකතා පිළිබඳ සොයා බැලීමට ජනාධිපතිතුමා විසින් පත් කළ ජනාධිපති කොමිසමේ කටයුතු ද මේ වන විට සිදු වෙමින් පවතී.
 
අමාත්‍ය මංගල සමරවීර, හර්ෂ ද සිල්වා, එරාන් වික්‍රමරත්න, ජනාධිපති ලේකම් උදය ආර්. සෙනෙවිරත්න, මුදල් අමාත්‍යාංශයේ ලේකම් ආචාර්ය ආර්.එච්.එස්. සමරතුංග, මහ බැංකු අධිපති ආචාර්ය ඉන්ද්‍රජිත් කුමාරස්වාමි යන මහත්වරුන් ද රාජ්‍ය බැංකු සභාපතිවරුන් ඇතුළු ශ්‍රී ලන්කන් ගුවන් සේවයට අයත් ආයතනවල ප්‍රධානින් සහ ශ්‍රී ලංකන් ගුවන් සේවයේ ප්‍රධාන විධායක නිලධාරි විපුල ගුණතිලක මහතා සහ අධ්‍යක්ෂ මණ්ඩල සාමාජිකයන්, වෘත්තීය සමිති නියෝජිතයන් ඇතුළු පිරිසක් මෙම සාකච්ඡාවට එක්ව සිටියහ.
 

(28535) 
                    ",http://www.lankadeepa.lk/latest_news/ශ්‍රී-ලන්කන්-ගුවන්-සේවය-ප්‍රතිසංවිධානයට-ජනපතිගෙන්-කමිටුවක්/1-543320,ශ්‍රී ලන්කන් ගුවන් සේවය ප්‍රතිසංවිධානයට ජනපතිගෙන් කමිටුවක්
"
                        (අංජුල මහික වීරරත්න)

 
ශ්‍රී ලංකාවේ යෝජිත නව ආණ්ඩුක්‍රම ව්‍යවස්ථා කෙටුම්පත ආණ්ඩුක්‍රම ව්‍යවස්ථා සභාවට ලබන සතියේ ඉදිරිපත් කෙරෙන බව රජයේ ජ්‍යෙෂ්ඨ ප්‍රකාශකයෙක් පැවැසීය.
 
 කතානායක කරු ජයසූරිය මහතාගේ සහභාගීත්වයෙන් ක්‍රියාත්මක ආණ්ඩුක්‍රම ව්‍යවස්ථා සභාවට නව කෙටුම්පත ඉදිරිපත් කෙරෙන්නේ ආණ්ඩුක්‍රම ව්‍යවස්ථාව සම්බන්ධයෙන් විශේෂඥයින් ඉදිරිපත් කළ යෝජනා සහ නිර්දේශ ද සමඟය.
 
 ශ්‍රී ලංකාවේ නව ආණ්ඩුක්‍රම ව්‍යවස්ථාව සකස්කිරීමේ කමිටුව අගමැති රනිල් වික්‍රමසිංහ මහතාගේ ප්‍රධානත්වයෙන් පැවැත්වේ.
 
 ආණ්ඩුක්‍රම ව්‍යවස්ථා මෙහෙයුම් කමිටුවේ  මූලික කෙටුම්පත සඳහා විශේෂඥ මට්ටමෙන් යෝජනා සහ නිර්දේශ ලබාගැනීමට රනිල් වික්‍රමසිංහ මහතා පියවර ගත් අතර මේ වනවිට ඒ කාර්යය ද අවසන්ව පවතියි.
 
 රටේ ආණ්ඩුක්‍රම ව්‍යවස්ථා කෙටුම්පතට දේශපාලන පක්ෂවලින් ගත් යෝජනා හා නිර්දේශ ද ව්‍යවස්ථා සභාවට යොමු කිරීමට ද අග්‍රාමාත්‍ය රනිල් වික්‍රමසිංහ මහතා අදහස් කර සිටියි.
 
විධායක ජනාධිපති ක්‍රමය අහෝසි කිරීම, පාර්ලිමේන්තු බලතල වැඩිකිරීම, පළාත් සභා විධිමත් කිරීම, පළාත් පාලන ආයතනවලට වැඩි බලතල පැවරීම ආදී වැදගත් යෝජනා නිර්දේශ රැසක්ම විශේෂඥයින් විසින් නව ආණ්ඩුක්‍රම ව්‍යවස්ථා කෙටුම්පතට යෝජනා කර තිබෙන බව රජය ප්‍රකාශ කළේය. 
                    ",http://www.lankadeepa.lk/latest_news/යෝජිත-ආණ්ඩුක්‍රම-ව්‍යවස්ථා-කෙටුම්පත--ලබන-සතියේ-ව්‍යවස්ථා-සභාවට/1-543245,යෝජිත ආණ්ඩුක්‍රම ව්‍යවස්ථා කෙටුම්පත  ලබන සතියේ ව්‍යවස්ථා සභාවට
"
                        සෞඛ්‍ය, පෝෂණ හා දේශීය වෛද්‍ය අමාත්‍යාංශය යටතේ ඇති ආයතන තුනක නව  සභාපතිවරුන් පත් කිරිම අද (03)  සෞඛ්‍ය අමාත්‍යාංශයේදී සිදු කෙරිණි.
 
 රාජ්‍ය ඖෂධ නීතීගත සංස්ථාවේ  සභාපතිවරයා ලෙස අචාර්ය එච්.එම්.එම් රූම් මහතා පත් කෙරුණු අතර ඔහු මීට පෙර  රාජ්‍ය ඖෂධ නීතිගත සංස්ථාවේ කලමණාකරණ අධ්‍යක්ෂකවරයා ලෙස කටයුතු කළේය.
 
එම සංස්ථාවේ නව කළමණාකාර අධ්‍යක්ෂවරයා ලෙස මහරගම අපේක්ෂා රෝහලේ හිටපු අධ්‍යක්ෂ වෛද්‍ය විල්ප්‍රඩ් කුමාරසිරි මහතා පත් කර තිබේ.
 
ජාතික ඖෂධ නියාමන අධිකාරියේ සභාපතිවරයා ලෙස මහාචාර්ය අසිත ද සිල්වා මහතා නැවතත්  පත් කර ඇත. 
 
 
දුම්කොළ හා මධ්‍යසාර පිළිබද ජාතික අධිකාරියේ සභාපතිවරයා ලෙස වෛද්‍ය පාලිත අබේකෝන් මහතා පත්  කර ඇති අතර  ඔහුද මීට පෙර එම අධිකාරියේ සභාපතිවරයා ලෙසම කටයුතු කළේය.
 
 එමෙන්ම සෞඛ්‍ය අමාත්‍යාංශයේ ව්‍යාපෘති අධීක්ෂණ අංශයේ අධ්‍යක්ෂ ජනරාල් ලෙස අචාර්ය කුමාර ද සිල්වා මහතා පත්  කර ඇත.
 
සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ ප්‍රධානත්වයෙන් මෙම පත්වීම් ප්‍රදානය අමාත්‍යංශයේදී සිදු කෙරිණි.

 

(36698)



 රාජ්‍ය ඖෂධ නීතීගත සංස්ථාවේ  සභාපති අචාර්ය එච්.එම්.එම් රූම් මහතා



 එහි කළමණාකාර අධ්‍යක්ෂ වෛද්‍ය විල්ප්‍රඩ් කුමාරසිරි මහතා



ජාතික ඖෂධ නියාමන අධිකාරියේ සභාපතිවරයා ලෙස මහාචාර්ය අසිත ද සිල්වා මහතා



දුම්කොළ හා මධ්‍යසාර පිළිබද ජාතික අධිකාරියේ සභාපති වෛද්‍ය පාලිත අබේකෝන් මහතා



සෞඛ්‍ය අමාත්‍යාංශයේ ව්‍යාපෘති අධීක්ෂණ අංශයේ අධ්‍යක්ෂ ජනරාල්  අචාර්ය කුමාර ද සිල්වා මහතා 
                    ",http://www.lankadeepa.lk/latest_news/සෞඛ්‍ය-අමාත්‍යංශයේ-ආයතන-තුනකට-නව-සභාපතිවරු/1-543252,සෞඛ්‍ය අමාත්‍යංශයේ ආයතන තුනකට නව සභාපතිවරු
"
                        (නිමන්ති රණසිංහ)

සතොස වැඩබැලූ සාමාන්‍යාධිකාරිවරයකුට එරෙහි අල්ලස් නඩුවක් සම්බන්ධයෙන් අධිකරණය හමුවේ සාක්ෂි ලබා දීම සඳහා හිටපු වෙළෙඳ හා පාරිභෝගික කටයුතු ඇමැති රවී කරුණානායක මහතාට ලබන 11 වැනිදා අධිකරණයේ පෙනී සිටින ලෙසට කොළඹ ප‍්‍රධාන මහේස්ත‍්‍රාත් ලංකා ජයරත්න මෙනෙවිය අද (04) නියෝග කළාය.

ආනයනික සුදු කැකුලු සහල් විකිණීමේ කි‍්‍රයාවලියේදී මිල දර්ශකයකට පටහැනිව සහල් මෙට්ටි‍්‍රක් ටොන් 1000ක් විකිණීමට නියෝග කර රුපියල් මිලියන 04ක් රජයට පාඩු කළැයි එවකට සතොස වැඩබැලු හිටපු සාමාන්‍යාධිකාරි සුනිල් මිලේතියස් විමල් පෙරේරා මහතාට එරෙහි අල්ලස් නඩුව අද (04) විභාගයට ගත් අවස්ථාවේදී මෙම නියෝගයක නිකුත් විණී.

මෙම සිද්ධියට අදාළව සාක්ෂි ලබා දීම සඳහා අමාත්‍ය රවී කරුණානායක මහතා අද (04) පෙරවරුවේදී අධිකරණය හමුවේ පෙනී සිටියේ. එසේම තම සේවාදායකයාට පෙරවරු 11.00ට පාර්ලිමේන්තුවේ දී කතානායකවරයා මූලිකත්වයෙන් පැවැත්වෙන පක්ෂ නායක රැස්වීමක් සඳහා සහභාගීවීමට අවශ්‍ය බැවින් සාක්ෂි විභාගය සවස් වරුවේ පවත්වන ලෙසට සාක්ෂිකරු වෙනුවෙන් අධිකරණයේ පෙනී සිටි නිතීඥ සජිත ජයවර්ධන මහතා අධිකරණයෙන් ඉල්ලීමක් කළේය.

ඒ අනුව අධිකරණයේ අවසරය මත සාක්ෂිකාර රවී කරුණානායක මහතා අධිකරණයෙන් පිටව ගියද  අද (04) පස්වරුවේ නැවත අධිකරණය හමුවේ පෙනී සිටියේ නැත.

නොරොච්චෝලේ ජාතික විදුලිබලාගාරයේ පැවැති හදිසී රැස්වීමක් සඳහා තම සේවාදායකයා පිටත්ව ගිය බැවින් නඩුව කල් දමන ලෙසත් එදින ඔහු අධිකරණයට ඉදිරිපත් කිරීමේ වගකීම තමන් භාරගනු ලබන බවත් නිතීඥ සජිත ජයවර්ධන මහතා අධිකරණයට දැනුම් දෙනු ලැබීය.

  
                    ",http://www.lankadeepa.lk/latest_news/රවී-කරුණානායකට-11-වැනිදා-අධිකරණයේ-පෙනී-සිටීමට-නියෝග/1-543329,රවී කරුණානායකට 11 වැනිදා අධිකරණයේ පෙනී සිටීමට නියෝග
"
                        ශ්‍රී ලංකා කණ්ඩායම සහ නවසීලන්ත කණ්ඩායම ටවුරන්ගන්හිදී පැවැති  පළමු එක්දින තරගයේදී නවසීලන්තය ලකුණු 45 ක ජයක් ලබාගත්තේය. 

ජයග්‍රහණය සඳහා ලකුණු 372 ක ඉලක්කයක් හඹා ගිය ශ්‍රී ලංකා කණ්ඩායම ඕවර 49 ක් අවසානයේ ලකුණු 326 කට දැවී ගියේය. 

කුසල් ජනිත් පෙරේරා ශතකයක් ලබාගත්තේය. 

තරගයේ සම්පූර්ණ විස්තර සඳහා http://www.kelimandala.lk/ වෙත පිවිසෙන්න

 
                    ",http://www.lankadeepa.lk/latest_news/එක්දින-තරගයේ-ජය-නවසීලන්තයට/1-543254,එක්දින තරගයේ ජය නවසීලන්තයට
"
                        (අංජුල මහික වීරරත්න)
 
නව අමාත්‍ය මණ්ඩලයේ විෂය පථ තීරණය  කරමින් නිකුත් කෙරුණු ගැසට් පත්‍රය සංශෝධනය කිරීමට රජය  තීරණය කර තිබේ.
 
ජනාධිපති මෛත්‍රිපාල සිරිසේන, අගමැති රනිල් වික්‍රමසිංහ යන මහත්වරුන් හා රජයේ ජ්‍යෙෂ්ඨ අමාත්‍යවරුන් විසින් අවස්ථා කිහිපයකදී  පවත්වනු ලැබූ සාකච්ඡාවල ප්‍රතිඵලයක් ලෙස අමාත්‍ය විෂය පථ ගැසට් පත්‍රය සංශෝධනය කෙරේ.
 
 සංශෝධිත ගැසට් පත්‍රය මගින් අග්‍රාමාත්‍ය රනිල් වික්‍රමසිංහ මහතා  යටතට පැවරූ අමාතයංශ යටතේ ඇති විෂය පථයන් කිහිපයක් අනෙකුත් අමාත්‍යවරු යටතට පැවරීමට නියමිතය.
 
රාජ්‍ය ව්‍යවසාය සංවර්ධන හා මහනුවර සංවර්ධන අමාත්‍ය ලක්ෂ්මන් කිරිඇල්ල මහතාට රාජ්‍ය බැංකු හා රාජ්‍ය වතු ස්ථිර වශයෙන්ම පවරා දීමට අපේක්ෂිතය.
 
ඊට අමතරව මුදල් හා ජනමාධ්‍ය අමාත්‍යංශය යටතේ  ගැසට් කර තිබෙන අයතන කිහිපයක් තවත් ප්‍රධාන අමාත්‍යවරයකුගේ විෂය පථයට යටත් කිරීමට නියමිතය. 
                    ",http://www.lankadeepa.lk/latest_news/අමාත්‍ය-මණ්ඩල-විෂය-පථ-ඇතුළත්-ගැසට්ටුවේ-සංශෝධනයක්/1-543247,අමාත්‍ය මණ්ඩල විෂය පථ ඇතුළත් ගැසට්ටුවේ සංශෝධනයක්
"
                        (රංජන් කස්තුරි)                                                                         

අධ්‍යයන පොදු සහතිකපත්‍ර සාමාන්‍ය පෙළ - 2018 විභාගයේ දෙවන අදියරේ ඇගයීම් මධ්‍යස්ථාන ලෙස යොදාගන්නා පාසල් 4ක් ලබන අඟහරුවාදා (8) සිට මේ 17 වැනි දින දක්වා වසා තැබෙන බව අධ්‍යාපන අමාත්‍යංශය සඳහන් කරයි.   
                           
කොළඹ ඉසිපතන විද්‍යාලය, මාතර මහානාම මහා විද්‍යාලය, කුරුණෑගල සී. ඩබ්. ඩබ්. කන්නංගර විද්‍යාලය සහ මහනුවර ශාන්ත අන්තෝනි බාලිකා විද්‍යාලය වසා තැබෙන පාසල් වේ. 
                  
මේ අතර ඇගයීම් මධ්‍යස්ථාන සඳහා යොදාගන්නා තවත් පාසල් 22ක යම් කොටසක් පමණක් වසා ඇගයීම් කටයුතු සිදුකරන බවද අධ්‍යාපන අමාත්‍යංශය සඳහන් කරයි.  
                    ",http://www.lankadeepa.lk/latest_news/පාසල්-හතරක්-17-දා-තෙක්-වැසෙයි/1-543318,පාසල් හතරක් 17 දා තෙක් වැසෙයි
"
                        (අජන්ත කුමාර අගලකඩ)  
 

පළාත් ආණ්ඩුකාරවරු පස් දෙනෙක් මීට ටික වේලාවකට පෙර ජනාධිපති මෛත්‍රීපාල සිරිසේන මහතා ඉදිරියේ දිවුරුම් දුන්හ.
 
කොළඹ නාගරික මන්ත්‍රිවරයකු ලෙස කටයුතු කරමින් සිටි අසාද් සාලි මහතා බස්නාහිර පළාත් ආණ්ඩුකාරයා ලෙස පත් කර තිබේ.
 
පසුගිය දා ජනාධිපති නීතීඥවරයකු ලෙස පත් කැරුණු   මෛත්‍රී ගුණරත්න  මහතා දිවුරුම් දුන්නේ මධ්‍යම පළාත් ආණ්ඩුකාරවරයා ලෙසයි.
 
මධ්‍යම පළාත් ප්‍රධාන අමාත්‍යවරයා ලෙස කටයුතු කළ සරත් ඒකනායක මහතා උතුරු මැද ආණ්ඩුකාරවරයා ලෙස දිවුරුම් දුන් අතර උතුරු මැද මහ ඇමැතිවරයා ලෙස කටයුතු කළ පේෂල ජයරත්න මහතා වයඹ පළාත් ආණ්ඩුකාරවරයා ලෙස දිවුරුම් දුන්නේය.
 
නැගෙනහිර පළාත් ආණ්ඩුකාරවරයා ලෙස දිවුරුම් දුන්නේ එම්  එල් ඒ එම් හිස්බුල්ලා  මහතාය. 
                    ",http://www.lankadeepa.lk/latest_news/පළාත්-ආණ්ඩුකාරවරු-5ක්-දිවුරුම්-දෙති/1-543323,පළාත් ආණ්ඩුකාරවරු 5ක් දිවුරුම් දෙති
"
                        අභිනවයෙන්  ඉදිකළ මාතර - බෙලිඅත්ත දුම්රිය මාර්ගය පරීක්ෂා කිරීම සඳහා පළමුවරට එම මාර්ගයේ දුම්රියක් ධාවනය කිරීම ලබන 06 වැනිදා   සිදු කෙරේ.
 
ප්‍රවාහන හා සිවිල් ගුවන් සේවා අමාත්‍ය අර්ජුන රණතුංග මහතාගේ නිරීක්ෂණයෙන්  පසුව උදෑසන 10.00  එම දුම්රිය බෙලිඅත්ත සිට මාතර දක්වා ධාවනය  කිරිම ඇරැඹේ.
 
මාතර සිට කතරගම දක්වා ඉදිකිරීමට යෝජිත දුම්රිය  මෙම දුම්රිය මාර්ගයේ ඉදිකිරීම් සිදු වන්නේ අදියර  තුනකින් සිදු වන අතර , එහි පළමු අදියර  ලෙස  කිලෝමීටර් 26ක දුරින් යුත් මාතර සිට බෙලිඅත්ත දක්වා දුම්රිය මාර්ගය මෙලෙස ඉදි කර තිබේ.
 
එහි දෙවැනි අදියර  ලෙස  කිලෝමීටර් 48ක දුරකින්  යුත් බෙලිඅත්ත සිට හම්බන්තොට දක්වාද, තෙවැනි අදියර කිලෝමීටර් 39ක දුරකින්  යුත් හම්බන්තොට සිට කතරගමද දක්වා ද  දුම්රිය මාර්ගය ඉදි කෙරේ.
 
 මෙයින් පළමු අදියර වන මාතර සිට බෙලිඅත්ත දක්වා දුම්රිය මඟ ඉදිකිරිමට ඇස්තමේන්තු ගත වියදම ඇමෙරිකානු ඩොලර් මිලයන 278.2 කි. චීන එක්සිම් බැංකුව මේ සඳහා මුල්‍යමය දායකත්වය  සපයන අතර ,  මධ්‍යම ඉංජිනේරු කාර්යාංශයේ  ප්‍රධාන උපදේශනය යටතේ එහි අධීක්ෂණ කටයුතු සිදු කෙරේ. 
ඉදිකිරිම් කටයුතු භාර ප්‍රධාන කොන්ත්‍රාත්කරු වනුයේ  චයිනා මැෂිනරි ඉම්පෝර්ට් එක්ස්පෝර්ට් කෝර්පරේටිව් සමාගම වන අතර ,උප කොන්ත්‍රාත්කරු ලෙස චයිනා රේල්වේ සර්විසස් කටයුතු කරයි.
 
කැකණදුර, බඹරැන්ද, වැවුරුකන්නල, බෙලිඅත්ත  යන ස්ථානයන්  මාතර බෙලිඅත්ත දුම්රිය මාර්ගයේ ප්‍රධාන දුම්රිය ස්ථාන හතරක් වන අතර   පිලදූව, වෙහෙරහේන යන ස්ථානවල උප දුම්රිය ස්ථාන 02ක් ස්ථාපිත කර ඇත. 
 
උප දුම්රිය ස්ථාන 02 හැර අනෙකුත් සියලුම දුම්රිය ස්ථාන දුම්රිය වේදිකා 03කින් සමන්විතය. මෙයින් ප්‍රධාන දුම්රිය ස්ථානය වූ බෙලිඅත්ත දුම්රිය ස්ථානය මීටර් 110ක දිගින් යුතු දුම්රිය ස්ථාන ගොඩනැගිල්ලකින්ද, මීටර් 250 - 300 පමණ දගිකින් යුතු වේදිකා 03කින්ද සමන්විත වේ. 
 
දුම්රිය ස්ථානයේ වේදිකා හරහා මගීන්ට මාරුවීමට මගී ගුවන් පාලම් වෙනුවට මගී උමං මාර්ග ඉදිකිරිමද විශේෂත්වයකි. බෙලිඅත්ත මෙන්ම සෙසු දුම්රිය ස්ථානවලද මගී ගුවන් පාලම් වෙනුවට දක්නට ලැබෙන්නේ මගී උමං මාර්ගයි.
 
ලංකාවේ දිගම දුම්රිය උමඟද පිහිටා ඇත්තේ මාතර ‍- බෙලිඅත්ත දුම්රිය මාර්ගයේ වේ. 
නාකුට්ටිගම ප්‍රදේශයේ සිට කැකණදුර දුම්රියපල ආසන්නය දක්වා පිහිටි එම උම‍ඟෙහි දිග ප්‍රමාණය මීටර් 615කි. මීට පෙර දිගම දුම්රිය උමඟ වූයේ සිංගිමලේ උමඟය. එය මීටර් 559 ක දිගකින් යුතුවේ. එමෙන්ම මීටර් 268
දිගින් යුතු බඹරැන්ද දුම්රිය උමඟද මාතර බෙලිඅත්ත මාර්ගයේ වේ.
 
මාතර බෙලිඅත්ත දුම්රිය මාර්ගයේ 10% පමණ දිවෙන්නේ ගුවන් පාලම් මතිනි. එහි මාතර කැකණදුර දක්වා කොටසේ එක් ගුවන් පාලමක්ද, බඹරැන්ද  සිට වැව්රුකන්නල දක්වා කොටසේ කිලෝමීටර් 1.5ක දිගින් යුතු ගුවන් පාලමක්ද වේ. 
 
එයින් බඹරැන්ද සිට වැවුරුකන්නල දක්වා වූ ගුවන් පාලම ලංකාවේ උසම හා දිගම දුම්රිය ගුවන් පාලමයි.
 
මාතර බෙලිඅත්ත දුම්රිය මාර්ගය වැටී ඇත්තේ නිල්වලා ගඟ හරහාය. මෙම දුම්රිය මාර්ගයේ හරස් මාර්ග 18ක් ,පාලම් 12ක්ද, බෝක්කු 49ක්ද, උඩබිම් මාර්ග 23ක්ද, යටබිම් මාර්ග 16ක් හා උඩ බිම් මාර්ග 08ක් ඉදි වි ඇත. 

 

(36698) 
                    ",http://www.lankadeepa.lk/latest_news/බෙලිඅත්ත-සිට-මාතරට-පළමු-දුම්රිය-ගමන-ඉරිදා/1-543321,බෙලිඅත්ත සිට මාතරට පළමු දුම්රිය ගමන ඉරිදා
"
                         විදේශ රැකියා සදහා පිටත්ව ගොස් එහිදී කිසිදු තොරතුරක් නොමැති ශ්‍රි ලාංකික ශ්‍රමිකයින් පිළිබදව තොරතුරු ලබාගැනීම  සදහා ශ්‍රී ලංකා විදේශ සේවා නියුක්ති කාර්යාංශය මහජන සහය පතයි.
  
 කටාර් හි ගෘහ සේවය සඳහා  2016 වසරේදී පිටත්ව ගිය  පොලොන්නරුව,කුමුදුපුර  අංක 15 දරණ නිවසේ පදිංචිව සිටි ඩබ්ලිව් ජී සන්ධ්‍යා කුමාරි මහත්මිය පිළිබඳව මේ වනතුරු කිසිදු තොරතුරක් දැනගැනීමට ලැබී  නොමැති බව කාර්යාංශය පවසයි.
 
එමෙන්ම  2011 වසරේදී ජෝර්දාන් බලා  බලා පිටත්ව ගිය වනාලුවාව ,පැලැන, අංක 02/19 ඒ නිවසේ පදිංචි  කිරිබත්ගොඩ ලාලානි මහත්මිය පිළිබඳවද   මේ වන තුරු කිසිදු තොරතුරක් ලැබී නැතැයි කාර්යාංශය ස ඳහන් කරයි.
 
මෙම ශ්‍රමිකයින් පිළිබදව තොරතුරු දන්නා අයෙක් වේ නම් විදේශ සේවා නියුක්ති කාර්යාංශයේ සමථ III අංශයේ 0112-864136 යන දුරකතන අංකයන් වෙත දැනුම් දෙන ලෙස  කාර්යාංශය ඉල්ලා සිටි.

(36698)



 
                    ",http://www.lankadeepa.lk/latest_news/විදෙස්ගත-ශ්‍රමිකයන්ගේ-තොරතුරු-සොයයි/1-543330,විදෙස්ගත ශ්‍රමිකයන්ගේ තොරතුරු සොයයි
"
                        (නාලක සංජීව දහනායක)

ගංවතුරින් හානියට පත් උතුරු පළාතේ ජනතාවගේ නිවාස හා දේපළ ප‍්‍රතිසංස්කරණය කිරීම සඳහා ශ්‍රී ලංකා පොදුජන පෙරමුණේ ඉංජිනේරු බළකාය අද (4) කිළිනොච්චිය බලා පිටත්විය.

ආපදාවටපත් ප‍්‍රදේශවල ජනතාව සඳහා අවශ්‍ය විදුලි උපකරණ, ජලනල වැනි දෑ රැගත් ලොරිරථ දහයක් හා ඉංජිනේරුවන් තිහක් සහ තවත් කාර්මික නිලධාරීන් තිහක පිරිසක්ද මේ සඳහා එක්විය.

මෙම පිරිස දින දෙකක කාලයක් උතුරු පළාතේ රැඳී සිටිමින් පීඩාවට පත් ජනතාවට සහන සැළසීමට නියමිතය.

මෙම අවස්ථාවට සහභාවූ ශ්‍රී ලංකා පොදුජන පෙරමුණේ ජාතික සංවිධායක බැසිල් රාජපක්‍ෂ මහතා මෙසේ පැවැසීය.

     ‘‘උතුරු පළාතේ ජනතාව පහුගිය දිනවල ගංවතුර ආපදාවකට මුහුණ දුන්නා. ඒ වෙලාවේ යුද හමුදාව ඇතුළු සංවිධාන රාශියක් ඔවුන්ට උදවු කළා.

අපේ තරුණ පෙරමුණත් උතුරට ගිහිල්ලා උදවුකළා. මේ වෙද්දි පීඩාවටපත් ජනතාවගේ මූලික අවශ්‍යතාවයන් ඉටුකරලා ඔවුන්ට ජීවත්වීම සඳහා සුදුසු පරිසරයක් නිර්මාණය කරන්න  ඕන.

ඒ අවශ්‍යතාවයන් සපුරාලන්න ශ්‍රී ලංකා පොදුජන පෙරමුණට සම්බන්ධ ශ්‍රී ලංකා පොදුජන ඉංජිනේරු සංගමය ඉදිරිපත්වෙලා ඉන්නවා. දේශපාලන පක්‍ෂයක් දේශපාලන කටයුතු මෙන්ම මෙවැනි දේවල්ද කළ යුතුයි කියල තමන් විශ්වාස කරන බවද ඔහු කීය.‘‘ 
                    ",http://www.lankadeepa.lk/latest_news/පොහොට්ටුවේ-ඉංජිනේරු-බළකාය-කිළිනොච්චියට/1-543332,පොහොට්ටුවේ ඉංජිනේරු බළකාය කිළිනොච්චියට
"
                        (නිමන්ති රණසිංහ)
 
ලංකා ඛණිජ තෙල් නිතිගත සංස්ථා පරිශ‍්‍රය තුළට ඇතුළුව පුද්ගලයකුට පහරදී තුවාල සිදු කළැයි කියන සිද්ධියට අදාළව අමාත්‍ය අර්ජුන රණතුංග මහතා කිසිවකුට හෝ පහරදීමකට අදාළ කිසිවක් සී සී ටී වී දර්ශනවල සටහන් නොවන බවත් බහින් බස් වීමක් පමණක් දර්ශනය වන බවත් කොළඹ අපරාධ කොට්ඨාසය කොළඹ ප‍්‍රධාන මහේස්ත‍්‍රාත් ලංකා ජයරත්න මෙනෙවිය හමුවේ අද (4) ප‍්‍රකාශ කළේය. 
 
මෙම සිද්ධියට අදාළ මහේස්ත‍්‍රාත් පරීක්ෂණය අද (4) අධිකරණය හමුවේ යළි කැඳවූ අවස්ථාවේදී වැඩිදුර වාර්තාවක් අධිකරණය වෙත ඉදිරිපත් කරමින් කොළඹ අපරාධ කොට්ඨාසය එලෙස සඳහන් කළ අතර, ඇප මත සිටිමින් අමාත්‍ය අර්ජුන රණතුංග මහතා අධිකරණය හමුවේ පෙනී සිටියේය. 
                    ",http://www.lankadeepa.lk/latest_news/‘ඇමැති-අර්ජුන-පහර-දෙන-දසුන්-සීසීටීවීවල-නෑ’/1-543331,‘ඇමැති අර්ජුන පහර දෙන දසුන් සීසීටීවීවල නෑ’
"
                        (රංජන් කස්තුරි)

ශ්‍රී ලංකා මහ බැංකුවේ මුදල් මණ්ඩලය පර්පෙචුවල් ට්‍රෙෂරීස් සමාගමේ ව්‍යාපාර කටයුතු සහ ක්‍රියාකාරකම් හෙට (05) සිට ක්‍රියාත්මක වන පරිදී තවත් මාස හයක කාලයක් සඳහා අත්හිටුවා තිබේ.

ශ්‍රී ලංකා මහ බැංකුව පර්පෙචුවල් ට්‍රෙෂරීස් සමාගම සම්බන්ධයෙන් සිදු කරන විමර්ශන තවදුරටත් සිදු කිරීමේ අරමුණින් මුදල් මණ්ඩලය මගින් එම තීරණය ගත් බව ශ්‍රී ලංකා මහ බැංකුව ස﻿ඳහන් කරයි.

ප්‍රශ්නගත බැදුම්කර සිද්ධිය පිළිබඳව විමර්ශන කටයුතු ආරම්භ කිරීමත් සමඟ මේ දක්වා පර්පෙචුවල්  සමාගමේ ව්‍යාපාර කටයුතු තහනම් කිරීමට ශ්‍රී ලංකා මහ බැංකුව කටයුතු කළේය. 
                    ",http://www.lankadeepa.lk/latest_news/පර්පෙචුවල්-තහනම-මාස-6-කින්-දිගු-කරයි/1-543335,පර්පෙචුවල් තහනම මාස 6 කින් දිගු කරයි
"
                        
 
 
(නිමන්ති රණසිංහ)
 
ජනාධිපති මෛතී‍්‍රපාල සිරිසේන හිටපු ආරක්ෂක ලේකම් ගෝඨාභය රාජපක්ෂ යන මහත්වරු ඝාතනය කිරීමට කුමන්ත‍්‍රණය කළැයි කියන සිද්ධියේ පැමිණීල්ලට අදාළ කිසිදු තොරතුරක් මාධ්‍ය වෙත හෙළි කිරීම තහනම් කරමින් කොළඹ කොටුව මහේස්ත‍්‍රාත් රංග දිසානායක මහතා අද (4) එම සිද්ධියේ පැමිණීලිකරු වූ දුෂණ විරෝධී පෙරමුණේ මෙහෙයුම් අධ්‍යක්ෂ නාමල් කුමාර යන අයට තහනම් නියෝගයක් නිකුත් කළේය.


පැමිණීලිකරු මුල් අවස්ථාවේදී ලබාදුන් කරුණුවලට අමතරව වෙනත් හා වැඩිමනක් කරුණු මාධ්‍ය වෙත මුදාහැර මෙම විමර්ශන වෙනත් මඟකට යොමු කිරිමට උත්සාහ කරන බව පෙනී යන බවත්, තමන් දන්නා යම් තොරතුරක් වේ නම් ඒ සම්බන්ධයෙන් විමර්ශන නිලධාරීන් වෙත පමණක් ප්‍රකාශ ලබා දෙන ලෙසත් අපරාධ නඩු විධාන සංග‍්‍රහ පනතේ 124 වගන්ති ප‍්‍රකාරව නියෝගයක් නිකුත් කරන්නැයි රහස් පොලිසිය ඉල්ලා සිටියේය.
 
ඒ අනුව අපරාධ නඩු විධාන සංග‍්‍රහ පනතේ 124 වගන්තිය අනුව අධිකරණය මෙම තහනම් නියෝගය  නිකුත් කළේය.
 

  
                    ",http://www.lankadeepa.lk/latest_news/නාමල්-කුමාරට-තහනම්-නියෝගයක්/1-543337,නාමල් කුමාරට තහනම් නියෝගයක්
"
                        (අරුණ එස් . කුමාර)

‘‘ෆොන්සේක කාපු හිර බතක් නෑ. මෙයාට සුපිරි කෑම ඕනෑ. ඒවා තමා අපි ගිහින් දුන්නේ. අනෝමා ෆොන්සේකා කෑම ටිරාන් අලස්ගේ ගෙදරට ගිහින් දෙනවා. ටිලාන් අලස් මන්ත්‍රීතුමා එයාගේ එම්.එස්.ඩි.එකේ දෙදෙනකු එක්ක ඒවා හිරගෙදර ගෙනියනවා. ඒවා තමා එයා කෑවේ. එයාට හිරගෙදර සියලු සැප සම්පත් තිබුණා. ටී.වී. ඇඳන් මෙට්ට මේ හැම දෙයක්ම තිබුණා. අපි ෆොන්සේකාට හිරගෙදර ගෙනිහින් නුදුන්නේ ගෑනියකු විතරයි.‘‘ යැයි නියෝජ්‍ය අමාත්‍ය පාලිත තෙවරප්පෙරුම මහතා කළුතර දී   පැවැති මාධ්‍ය හමුවකදී පැවැසීය.

පාලිත තෙවරප්පුරුම මහතා වැඩිදුරටත් අදහස් දක්වමින් මෙසේ ද කීය.

‘‘ෆොන්සේකාගේ කාර්ය මණ්ඩලයේ ඉන්නේ එයාගේ අක්කලා නංගිලා. මගේ ඉන්නේ රස්තියාදු කාරයන්ලු. මගේ කාර්ය මණ්ඩලයේ ලේකම් සුනිල් ද කොස්තා විශ්‍රාමික නිදහස් විනිසුරු, සම්බන්ධීකරණ ලේකම් ප්‍රසාද් ගුණසිංහ ප්‍රයිස්ටා බේකස් අධිපති, දේශාන් යටියල ඔහු අභ්‍යාන්තර වාස්තු විද්‍යාඥයෙක්, මාධ්‍ය ලේකම් මලීන් දැඩිගම, දැඩිගම සමූහ ව්‍යාපාරයේ අධිපති, සම්බන්ධිකරන ලේකම් ළහිරු දිල්ශාන් එයා සිවිල් ඉංජිනේරුවෙක්, කළමනාකර ආර්. ජයතිස්ස හිටපු ප්‍රදේශීය සභාසභාපති, අමල් සමරසිංහ විපක්ෂ නායක .

ෆොන්සේකා වගේ අක්කල, නංගිල, දූලා මා කාර්ය මණ්ඩලයට දාලා නෑ. මම නාවික හමුදාවෙන් පැනල ගියාද කියල නාවික හමුදාව දන්නවා.

ෆොන්සේකා කියනවා මගේ ඡන්ද නවත්වනවාලු. මගේ ඡන්ද නවත්තන්න ෆොන්සේකාට බෑ. මා අභියෝග කරනවා. ෆොන්සේකා ඡන්දේ ඉල්ලන්නේ කොහෙන්ද ගම්පහ ද, කළුතර ද නුවරද ඒ ඉල්ලන ඕනෑම ප්‍රාදේශයකින් අගමැතිට කියල මට  නාම යෝජනා අරන් දෙන්න. මට ආසන සංවිධායකකම් එපා දිස්ත්‍රික් සංවිධායකකම් එපා. අපේක්ෂක ලේඛනයට නිකම් පාලිත තේවරප්පෙරුම කියල නම දාල දෙන්න ෆොන්සේකා කවුද පාලිත කවුද කියල මා පෙන්වලා දෙන්නම්.

තේවරප්පෙරුමට රටේ ජනතාව කොච්චර ආදරෙයිද කියලා මා පෙන්වන්නම්. මා නායකතුමාගෙන් ඉල්ලා සිටිනවා ඒ දේ පමණක් කරන්න. ෆොන්සේකා මට කළ අභියෝගය මා ෆොන්සේකා ළඟට ඇවිත් බාරගන්වා.  මා කළුතරින් එලවන්න ලැහැස්ති වෙන්න එපා ෆොන්සේකා. කැලණිය බේරගන්න. නිකම් කළුතර දිස්ත්‍රික්කයට ඇවිත් රස්තියාදු වෙන්න ඕනෙ නැහැ. ෆොන්සේකාට විරුද්ධව හෙට අනිදාට කැලණියෙ මිනිස්සු උද්ඝෝෂණ කරනවා. කළුතරට ඉස්සෙල්ල කැලණිය පරිස්සම් කරගන්න.

නායකතුමා මේ ෆොන්සෙන්කා ගෙනත් තියෙන්නෙ ඡන්දවලට නොවේ, බුරන්න. මහින්ද රාජපක්ෂට බුරන්න. ගෝඨාභය රාජපක්ෂට බුරන්න. විමල් වීරවංශට බුරන්න, උදය ගම්මන්පිළට බුරන්න ෆොන්සේකා ගෙනත් තියෙන්නේ. උසි උසි කීවාම බුරනවා. හැබැයි මට බුරන්න ආවොත් ෆොන්සේකා දැනගන්න නැට්ටෙන් අල්ලා ගිනිසිළුවට විසිකරනවා.

වනජීවි අමාත්‍යංශයේ තියෙනවා වනජීවි බාර් කියල ආයතනයක්. ඒක රාජ්‍ය නොවන සංවිධානයක්. ඒකේ අධ්‍යක්ෂ කවුද ෆොන්සේකාගේ ලොකු තාත්තාගේ පුතා. නාගහතැන්න. ඒ පුද්ගලයා අමාත්‍යංශය සතු වාහනයක් දීලා තියෙනවා. එහෙම දෙන්න බෑ මේවාට විරුද්ධව හෙට අනිදාට මා නඩු දමනවා.

මම වනජීවී අමාත්‍යංශයේ හිටපු නියෝජ්‍ය අමාත්‍යවරයා. වනජීවි අමාත්‍යංශයේ තිබෙන ගැටළු මේ රටේ කොහේවත් නෑ. මේක ජනවාර්ගික යුද්දෙට වඩා ප්‍රශ්න, ගැටළුව තියෙන තැනක් තමයි වනජීවි අමාත්‍යංශය. අලි බේරගන්න ඕනේ මිනිස්සු බේරගාන්න ඕනේ.

අලි මරන්නත් බෑ මිනිස්සු මරන්නත් බෑ. හැමෝම බේරගන්න ඕනේ.  මේක තමයි ලොකුම ප්‍රශ්නය. මා වනජීවි නියෝජ්‍ය ඇමැතිකමෙන් අයින් කළේ ෆොන්සේකාගේ කීමටලු.  හරි මේ මනුස්සයාගේ කීමට අයින් කළා කියමුකෝ.

මට දුන්නා සමාජ සවිබල ගැන්වීමේ නියෝජ්‍ය ඇමැති කම. හැබැයි මේක ඊට එහාගිය ප්‍රශ්නයක්. මේ රටේ දුගී දුප්පත් මිනිස්සුන්ට ආබාධිත පුද්ගලයන්ට උදව් කරන්න පුළුවන්. සියලු දෙනට උදව් කරන්න පුළුවන් ලොකුම අමාත්‍යංශයක් මේක.

මේ ඇමැතිකමෙන් විශාල වැඩ කොටසක් කරන්න පුළුවන්. මේකේ ඉන්නෙ හොඳ ඇමැතිවරයෙක් ඒ තමා දයාගමගේ. ඔහු බෝහෝම හොඳ ව්‍යාපාරිකයෙක් 40000ක් පමණ පිරිසක් ඔහු ළඟ සේවය කරනවා. නෝනාගෙන් උපදෙස් අරගෙන කටයුතු කරන කෙනෙක්. එතුමාගේ නියෝජ්‍ය ඇමැතිකම ලැබීම මට ලොකු පිනක්. එතුමත් එක්ක එකතුවෙලා කළහැකි ලොකුම දේ මා කරනවා. ෆොන්සේකා කියනවා මා එයාගේ ආරක්ෂකයන්ට තියෙන වාහනයක් අරන් ගියාලු. එයාට  අකුරු තේරෙන්නේ නැහැ. මම ගිය ගිය වාහන ඔක්කොම මාඟ හිටියා. එකක් සූරියවැව එකක් හම්බන්තොට එවා මඟ දලා මා එන්නේ බස්එකේ.  

එයා කියනවා මා අනිල් මුණසිංහගේ රියැදුරාලු. අනිල් මුණසිංහ වගේ රටට ආදරය කළ වාංචාවට දූෂණයට එරෙහි වූ මන්ත්‍රීවරයකුගේ නියෝජ්‍ය කතානායකවරයකුගේ රියැදුරා වෙන්න ලැබීමත් වාසනාවක්. ඒක පිනක්. හැබැයි මා අනිල් මුණසිංහගේ වාහන එලෙව්වේ  පඩියට නොවේ. කුමාරවෙල්ගම මහත්තය පයින් ගහල එලෙව්වා කීවා. කුමාර වෙල්ගම මට කියන්නේ අපේ එකා කියලා. බොහොම ගුණවත් මනුස්සයෙක් කෙලින් මනුස්සයෙක් වෙල්ගම කියන්නේ.

මා ප්‍රාදේශීය සභාවේ සභාපති ලෙස වැඩ කරද්දී වෙල්ගම මහතා කීවා පාලිත තමා ජනතාවට දැනෙන්න වැඩකළ එකම සභාපති කියලා. අදත් වෙල්ගම මහත්තයා ඒක කියනවා. මහින්ද සමරසංහ මගේ තාත්තාවගේ හිටියා. මහින්ද සමරසිංහ පක්ෂය පාවල දීලා ගිය දවසේ තමයි අපි මහින්ද සමරසිංහව අතහැරල දැම්මෙ. හැබැයි මහින්ද සමරසිංහට අදටත් අප ආදරෙයි.

මගේ අම්මා කියන්නේ බුදු කෙනෙක් මා මගේ අම්මා තුන්වරක් දඹදිව වන්දනාවේ යැව්වා. මගේ අම්මට මා හොඳට සලකනවා. හැබැයි ෆොන්සේක මහතයා මගෙන් අහගන්න එපා තමන්ගේ අක්කාට සලකපු විදිය. මල්ලි ආවා ෆොන්සේකාව හම්බවෙන්න වෙන්කරපු වෙලාවේ ආවේ නෑ කියල මල්ලිව එලෙව්වා. ආප්පේ වාටිය නෑ කිලය ආමි එකේ කොල්ලන් දන ගස්සල ගැහුවේ නෑ අපි. කපුටෙක් ඔළුවට ජරා කළා කියල අමි එකේ කොල්ලන්ට ගිනි අවි දිලා  කපුටෝ මරන්න අණ කළේ නෑ .

මා හිරගෙදර ඉදන් ඡන්දේ ඉල්ලලා කළුතර දිස්ත්‍රික්කයෙන් පලවෙනියා වුණා. මම යන යන තැන ඉත්තෑමස්, ගෝන මස් , ඌරු මස් හොයනවා. ඔවු මම නීත්‍යානුකූලව හොයන්න පටන්ගත්තේ වනජිවි නියෝජ්‍ය ඇමැතිවරය ලෙස පත් වුණාට පස්සේ. වනජීවි අහිංසක සත්තුන් මරණ එක ඇල්ලුවේ මම, වස දාල මුවෝ මරණ ඒවා අල්ලුවේ මම, ගෝන්නු මරණ ඒවා ඇල්ලුවේ මම. මුව මස් කිලෝ 23 අල්ලල කිලෝ තුනක් උසාවි දාලා ඉතිරි 20 ශීතකරණයේ දාපු අය ඇල්ලුවේ මම. මම මස් හොයන්නේ ෆොන්සේකා වගේ ගිලින්න නොවේ. මම හොයන්නේ නඩු දමන්න. මගේ වත්තේ ඉන්නවා මගේ දරුවා වෙනුවෙන් නිදහස්කළ හරක් 50 ක් 60ක්. එළුවෝ ඉන්නවා. උන් නිදහසේ තමා කාලය ගත කරන්නේ. ඒ සතුන් නිදහසේ ඉන්නාවා. ගෙදර බල්ලට ලෙඩ වුණාම වෙඩි තියල මරණ එකෙක්  නෙමෙයි මම.

මම රට වටේ ගියේ මැරෙන අලි ටික බේරාගන්න. මිනිස්සුගේ දේපල බේරාගන්න අලිවැටවල් ගහන්න තමයි මා රට වටේ ගියේ. අකාලයේ මැරෙන අහිසංක සතුන් බේරාගන්න. අලි ගහල මැරෙනු මිනිස්සු ගැන හොයල බලන්න. ඒවා නැවැත්තුව කියන්නේ පොන්සේකට උවමනාවක් තිබිල නෑ අලි මිනිස් ගැටුමට විසැඳුමක් දෙන්න.

මම හිරේ ගියේ මැර වැඩක් කරලලු. ඔව් මම මැරවැඩක් තමයි කළේ. මම නොවේ මැර වැඩේ කළේ. මේ රටේ 6200000ක් මිනිස්සු ඒ මැර වැඩේ කළේ. මිනිහකුට කතාකරන්න දන්නැති මිනිහකු ජනාධිපතිකරන්න ගියා. ඒක තමා මම කළ මැර වැඩේ. ඒ මැර වැඩේ කරන්න ගිහින් තමයි මා හිරේ ගියේ. හිරගේ ඇතුළේ මම අපා දුක්වින්දා.

ෆොන්සේකා හිරබත් කෑවලු. ෆොන්සේකා හිරබත් කාපු හැටි දන්වා අර්ජුන රණතුංග, ජයන්ත කැටගොඩ. ටිරාන් අලස්. ෆොන්සේකා හිරේ ගියාම මම තමයි එයා බලන්න හිරගෙදරට මුලින්ම ගියේ.  එයා බලන්න යනකොටය පුහුලන් කජු පැකට් එකක්. චොකලට් එකක්. ඇපල් ජූස් එකක්. ඒවා තමා ෆොන්සේකා මුලින් හිරගෙදර ඉඳගෙන කෑවේ. අනික් හැම දෙයක්ම අපි ගෙනිහින් දුන්නා. ෆොන්සේකා කාපු හිරබතක් නෑ.

අපි හිරබත් කෑවේ  ෆොන්සේකා ජනාධිපතිකරන්න ගිහින්. එයා ජනාධිපති වුණා නම් මුලින්ම හිරගෙන දාන්නේ පාලිතවලු. මා  නෙමේ මුලින්ම හිරගෙදරට දාන්නේ. රනිල් වික්‍රමසිංහ මහත්තයා. ඒක රටම දන්වා. රනිල් මහත්තයාගේ පිනට, රටේ පිනට මෙයා ජනාධිපතිවුණේ නෑ.

මෙයාගේ කතාව හැටියට තේරෙනවා ලසන්ත වික්‍රමතුංගට මොකද වුණේ කියලා. රැස්වීම්වලට ගියාම ගුබ්බෑයම්වල ඉන්න බැහැලු මෙයාට. ඒ කියන්නේ වනජීවියෙ තියෙන  නිල නිවාස ගුබ්බෑයන්ද. මිනිස්සු පෝලිමේ ඉඳල අවුරුද්ද පුරා වෙන් කරන්නේ ගුබ්බැයම්ද එයාට ඒවයේ ඉන්න බෑ .මානසික ලෙඩක් තිබෙනවා. තරු පහේ හෝටල්ම තමයි හොයන්නේ.‘‘ 
                    ",http://www.lankadeepa.lk/latest_news/ෆොන්සේකා-හිරබත්-කෑවේ-නෑ---සුපිරි-ජීවිතයක්-ගත-කළා/1-543333,ෆොන්සේකා හිරබත් කෑවේ නෑ - සුපිරි ජීවිතයක් ගත කළා
