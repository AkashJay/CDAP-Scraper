content,link,heading
"
                        2018 මුල්‍ය පනත යටතේ ඩීසල් සහ පෙට්‍රල් වාහන සියල්ලටම ජනවාරි 1 පළමුවැනිදා සිට බලපැවැත්වෙන පරිදි කාබන් බද්දක් පනවන බව මෝටර් ප්‍රවාහන කොමසාරිස් ජනරාල් ඒ.එච්.කේ ජගත් චන්ද්‍රසිරි මහතා පවසයි.

විදුලි බලයෙන් ධාවනය කෙරෙන මෝටර් රථ මෙම බද්දෙන් නිදහස් කෙරෙන අතර ඩීසල් සහ පෙට්‍රල් වාහනවට බද්ද පැනවන්නේ ඉන්ධන පරිභෝජනය අනුව යැයි චන්ද්‍රසිරි මහතා මාධ්‍ය හමුවේ අදහස් දක්වමින් කීය.

මෙම බද්ද නිෂ්පාදිත වර්ෂය වසර පහකට අඩු නිෂ්පාදිත වර්ෂය වසර පහත් දහයත් අතර සහ නිෂ්පාදිත වර්ෂය වසර දහයකට වැඩි යන අංශ තුන යටතේ අයකරන බවද කොමසාරිස් ජනරාල්වරයා පැවසීය.

පෙට්‍රල් හෝ ඩීසල් හෝ භාවිත කරන දෙමුහුන් (හයිබ්‍රිඞ්) වාහනවලට ඒවායේ එන්ජින් ධාරිතාව සහ නිෂ්පාදිත වර්ෂය පහකට අඩු නම් ඝන සෙන්ටිමීටරයකට සත 25ක් ද නිෂ්පාදිත වර්ෂය පහත් දහයත් අතර නම් ඝන සෙන්ටිමීටරයකට සත 50ක් ද නිෂ්පාදිත වර්ෂය දහයකට වැඩි නම් ඝන සෙන්ටිමීටරයකට රුපියලක් වශයෙන් ද බද්ද අයකරන බව ඔහු පැවසීය.

පෙට්‍රල් හෝ ඩීසල් හෝ භාවිත කරන සාමාන්‍ය මෝටර් රථවල නිෂ්පාදිත අවුරුද්ද පහකට අඩු නම් ඝන සෙන්ටිමීටරයකට සත 50ක් ද, නිෂ්පාදිත වර්ෂය පහත් දහයත් අතර නම් ඝන සෙන්ටිමීටරයකට රුපියලක් ද නිෂ්පාදිත වර්ෂය දහයකට වැඩි නම් ඝන සෙන්ටිමීටරයකට රුපියලයි සත 50ක් ලෙස ද බදු පනවන බව කොමසාරිස් ජෙනරාල්වරයා කීවේය.

මගී ප්‍රවාහන බස්රථවල නිෂ්පාදිත වසර අවුරුදු පහකට අඩු නම් රුපියල් 1,000ක් ද නිෂ්පාදිත වසර අවුරුදු පහත් දහයත් අතර නම් රුපියල් 2,000ක් ද එය වසර දහයකට වැඩි නම් රුපියල් 3000ක්ද වශයෙන් බදු පැනවෙන බව ද කොමසාරිස් ජෙනරාල් චන්ද්‍රසිරි මහතා පැවැසීය.

ආදායම් බලපත්‍ර ලබා ගැනීමේදී මෝටර් රථ ප්‍රවාහන දෙපාර්තමේන්තුවේ පළාත් කොමසාරිස්වරුන් හරහා අදාළ ගෙවීම් කළ හැකි බව ද ඔහු කීය.

කාබන් බද්ද මේ වසරේදී අනිවාර්ය නැති බවත් එය ලබන වසරේ සිට අනිවාර්ය බවත් කොමසාරිස් ජනරාල්වරයා 2020 වසර සඳහා ඒ.එච්.කේ. ජගත් චන්ද්‍රසිරි මහතා කීය. ආදායම් බලපත්‍ර ලබාගැනීමේදී 2019 වසර වෙනුවෙන්ද බද්ද අයකරන බව පැවසීය.

මේ සම්බන්ධයෙන් සියලුම දිස්ත්‍රික් ලේකම්වරුන්ට උපදෙස් දී ඇතැයි ද ජගත් චන්ද්‍රසිරි මහතා තවදුරටත් කීවේය. 

ඩේලිමිරර් ඇසුරිනි

055

  
                    ",http://www.lankadeepa.lk/latest_news/ජනවාරි-සිට-වාහන-වලට-කාබන්-බද්දක්/1-543612,ජනවාරි සිට වාහන වලට කාබන් බද්දක්
"
                        ඉන්දිකා රාමනායක
  
කොළඹ වෙඩි තැබීමේ සිද්ධීන්  රැසකට  සම්බන්ධ පාතාලේ  යතුරුපැදිකරු  වන ‘‘පප්පා’’ නැමැත්තා මත්කුඩු හා  අත්බෝම්බ දෙකක් සමඟ  කොළඹ අපරාධ විමර්ශන කොට්ඨාසය විසින් කෙත්තාරාම  මාර්ගයේ දී අත්අඩංගුවට ගත් බව  පොලිසිය කියයි.

මෙලෙස අත්අඩංගුවට ගෙන ඇත්තේ  බමුණු ආරච්චිගේ  දුමින්ද, හෙවත්  මොහොමඩ් සල්මාන් රිල්වාන් (28)  නැමැත්තා බවද   පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා පැවසීය.

මොහු  මාලිගාවත්තේ ප්‍රබල පාතාල සාමාජිකයකු වන දැනට ඩුබායි රටේ සැඟව සිටින ‘‘කංජිපානි  ඉම්බ‍්‍රාන් ’’  නැමැත්තාගේ ගෝලයකු බවද පොලිසිය සඳහන් කරයි.

මෙම සැකකරු සම්බන්ධයෙන් ලැබුණු තොරතුරු අනුව මාලිගාවත්ත කෙත්තාරාමේ දී මෙම සැකකරු අත්අඩංගුවට ගෙන තිබු අතර අත්අඩංගුවට ගන්නා අවස්ථාවේ සැකකරු  සතුව හෙරොයින් ග‍්‍රෑම් 5 යි  මිලි ග‍්‍රෑම් 340 ක ප‍්‍රමාණයක් තිබී ඇත. 
                    ",http://www.lankadeepa.lk/latest_news/පාතාලේ-යතුරුපැදි-ශූරයා-අත්අඩංගුවට/1-543573,පාතාලේ යතුරුපැදි ශූරයා අත්අඩංගුවට
"
                        (නිමල කොඩිතුවක්කු)

කී‍්‍රඩා පුහුණුකරුවන් 3850 ක් බඳවා ගැනීමට රජය ගෙන ඇති තීරණය සම්බන්ධයෙන් දැඩි විරෝධය පල කරන බවත් වහාම මෙම කැබිනට් තීරණය අහෝසි කොට පාසල්වලට කී‍්‍රඩා පුහුණුකරුවන් බඳවා ගැනීම අත්හිටුවීමට පියවර ගන්නා ලෙසත් ලංකා ගුරු සංගමය ජනාධිපතිවරයාගෙන් ඉල්ලීමක් කරයි.

මෙය හුදු දේශපාලන උවමනා මත රැකියා ලාබදීමක් බවත් පාසල් පද්ධතියට අවශ්‍ය කී‍්‍රඩා හා ශාරීරික අධ්‍යාපන ගුරුවරු විධිමත්ව බඳවා ගැනීමට අවශ්‍ය පියවර ගන්නා ලෙසත් එම සංගමයේ ලේකම් ජෝසප් ස්ටාලින් මහතා පවසයි.

මෙවැනි තනතුරක් රජයේ පාසල් පද්ධතිය තුළ නොමැති බවත්, මෙම පත්වීම් මගින් ශී‍්‍ර ලංකා ගුරු සේවා ව්‍යවස්ථාව උල්ලංඝණය වීමත්, සුදුසුකම් රහිත පිරිසක් පාසල් අධ්‍යාපන කටයුතුවලට සම්බන්ධවීමක් සිදු වන බවත් ඒ මහතා පෙන්වා දෙයි.

මෙසේ සේවා ව්‍යවස්ථාව උල්ලංඝණය කරමින් පාසල්වලට කී‍්‍රඩා පුහුණුකරුවන් බඳවා ගැනීමට අවශ්‍ය තෝරා ගැනීම් සිදු කළ ද පළාත් සභා පාසල්වලට බඳවා ගැනීමට යොමු කළ මෙම කී‍්‍රඩා පුහුණු පත්වීම්ධාරීන් පළාත් සභාවලට බඳවා ගැනීම ඒ ඒ පළාත් සභා විසින් ප‍්‍රතික්ෂේප කිරීම මත මෙම බඳවා ගැනීම් නතර වී ඇති බවද ඔහු සඳහන් කරයි.

එසේ තිබියදී නැවතත් පසුගියදා (07)  පැවති කැබිනට් මණ්ඩල රැස්වීමේ දී මෙම කී‍්‍රඩා පුහුණුකරුවන් බඳවා ගැනීමට කැබිනට් මණ්ඩලය අනුමැතිය ලබාදී තිබීම බරපතල ගැටලූවක් බවද ස්ටාලින් මහතා පෙන්වා දෙයි.

පාසල්වල ඉගෙනුම් ඉගැන්වීම් කි‍්‍රයාවලියට අදාළ ගුරුවරු බඳවා ගැනීම සිදු කළ යුත්තේ 2014.10.23 දිනැති 1885/38 දරණ ගැසට් නිවේදනයෙන් ප‍්‍රකාශිත ශී‍්‍ර ලංකා ගුරු සේවා ව්‍යවස්ථාවට අනුව පෙන්වා දෙන ඒ මහතා පාසල්වල කී‍්‍රඩා කටයුතු සම්බන්ධයෙන් බඳවා ගත යුත්තේ කී‍්‍රඩා හා ශාරීරික අධ්‍යාපන විෂය ඉගැන්වීම් කරන ගුරුවරුන් බවද සඳහන් කරයි. 
                    ",http://www.lankadeepa.lk/latest_news/කී‍්‍රඩා-පුහුණුකරුවන්-බඳවා-ගන්න-රජය-ගෙන-ඇති-තීරණයට-ලංකා-ගුරු-සංගමයේ-විරෝධය/1-543618,කී‍්‍රඩා පුහුණුකරුවන් බඳවා ගන්න රජය ගෙන ඇති තීරණයට ලංකා ගුරු සංගමයේ විරෝධය
"
                        (බිමල් ශ්‍යාමන් ජයසිංහ

 
මුල්ලේරියාව අවිස්සාවෙල්ල අටේකණුව වැලිපිල්ලෑවේ ඉඩමක තිබී මිනිස් සිරුරක දිරාගිය අස්ථි කොටස් සොයාගත් බව මුල්ලේරියාව පොලිසිය කියයි.
 
ඒ අසළ පුද්ගලයකුගේ හැඳුනුම්පතක් ද තිබී හමුවී ඇත.
 
කැලණිය ගෝනවල පදිංචි වන්නිගමගේ බන්දුසේන යන අයට එම හැඳුනුම්පත අයත් බව පොලිසිය වැඩිදුරටත් පවසයි. 
                    ",http://www.lankadeepa.lk/latest_news/මුල්ලේරියාවේ-ඉඩමකින්-දිරාගිය-අස්ථි-කොටස්-හමුවේ/1-543560,මුල්ලේරියාවේ ඉඩමකින් දිරාගිය අස්ථි කොටස් හමුවේ
"
                        (සුජිත් හේවාජුලිගේ සහ ඩයනා උදයංගනී)

මැතිසබයේ ප්‍රචන්ඩකාරී සිද්ධීන් පිළිබඳව පරීක්ෂණ පැවැත්වූ පාර්ලිමේන්තු කමිටුවේ වාර්තාව කතානායකවරයාට අනිද්දා බාරදෙන බව එම කමිටුවේ සභාපති නියෝජ්‍ය කතානායක ආනන්ද කුමාරසිරි මහතා ලංකාදීපයට පැවැසීය.

කමිටුවේ විමර්ශන කටයුතු මේ වනවිට අවසන්වී ඇතැයි නියෝජ්‍ය කතානායකවරයා පැවැසුවේය.

මේ වාර්තාව කතානායකවරයා විසින් අනතුරුව ඉදිරි ක්‍රියාමාර්ග සඳහා නීතිපතිවරයාට බාරදෙනු ඇතැයි පැවැසූ කුමාරසිරි මහතා වාර්තාව නීතිපතිවරයාට බාරදීමට පෙර පාර්ලිමේන්තුවේ ඊට අදාළ යෝජනාවක් සම්මත කර ගන්නා බවද ප්‍රකාශ කළේය.

මේ සිද්ධිය පිළිබඳ පොලිස් විර්ශන තවදුරටත් සිදුවෙමින් පවතී.

පාර්ලිමේන්තුවේ මේ ප්‍රචන්ඩකාරී සිද්ධීන් ඇතිවුණේ ඉකුත් නොවැම්බර් මස 14,15,සහ 16 දිනවලදීයි. මේ සිද්ධීන් වලදී මන්ත්‍රීවරුන් කිහිප දෙනකු තුවාල ලැබූ අතර පාර්ලිමේන්තු දේපළවලටද හානි සිදුවිය. 
                    ",http://www.lankadeepa.lk/latest_news/මැතිසබේ-කලහයේ-වාර්තාව-අනිද්දා-කතානායකට/1-543617,මැතිසබේ කලහයේ වාර්තාව අනිද්දා කතානායකට
"
                        (බිඟුන් මේනක ගමගේ) 

දේශපාලන පලිගැනීම්වලට සාධාරණය ඉටුකිරීමේ මුවාවෙන් අධ්‍යාපන පරිපාලන සේවයේ හා විදුහල්පති සේවය ඇතුලු සේවාවල නිලධාරින් පිරිසකට වැටුප් වර්ධක ලබාදීමට රජය තීරණය කර ඇතැයි ද එය වහා අත්හිටුවා ඔවුන්ට සාධාරණ වන්දි මුදලක් පමණක් ලබාදෙන්නැයි ඉල්ලා සිටින්නේ යැයි ද සඳහන් කරමින් ලංකා ගුරු සේවා සංගමය ජනාධිපතිවරයාට ලිපියක් යොමු කර ඇත.

දේශපාලන පලිගැනීම් සම්බන්ධයෙන් සෙවීමට ජනපති පත්කළ සත් පුද්ගල කමිටුව මගින් කළ නිර්දේශයක් මගින් රජය මෙම තීරණය කර ඇතැයි ද වැටුප් වර්ධකයක් යනු රාජ්‍ය සේවකයන් විසින් උපයා ගත යුත්තක් බව ආයතන සංග්‍රහයේ පැහැදිලිව සඳහන් කර තිබියදී මෙවැනි තීන්දුවක් ගැනීමෙන් රාජ්‍ය සේවය බරපතල ලෙස හෑල්ලුවට ලක්වන්නේ යැයි ද එම සංගමය සිය ලිපිය මගින් පවසා සිටී.

එනිසා මෙම කමිටු නිර්දේශය වහා හකුලාගෙන ඒ වෙනුවට පලිගැනීම්වල ස්වභාවය අනුව වන්දි මුදලක් ප්‍රදානය කරන ලෙස ඉල්ලා සිටින්නේ යැයි ද ලංකා ගුරු සේවා සංගමය අවධාරණය කරයි.

මෙම තීන්දුවෙහි වෙනසක් නොකරන්නේ නම් ඊට එරෙහිව නීත්‍යනුකූලව ක්‍රියාමාර්ග ගන්නේ යැයි ද එම ලිපියේ වැඩිදුරටත් සඳහන් වේ.

එම ලිපියේ පිටපත් රාජ්‍ය සේවා කොමිසමට හා අධ්‍යාපන ඇමැතිවරයාට ද යොමු කර ඇත. 

  
                    ",http://www.lankadeepa.lk/latest_news/පලිගැනීම්-මුවාවෙන්-දෙන-වැටුප්-වර්ධක-නවත්වන්නැයි-ඉල්ලයි/1-543614,පලිගැනීම් මුවාවෙන් දෙන වැටුප් වර්ධක නවත්වන්නැයි ඉල්ලයි
"
                        දුරකථනයෙන් බියවද්දා රුපියල් ලක්ෂ 35 ක් කප්පම් ලබා ගැනීමේ සිද්ධියක් සම්බන්ධයෙන් පුද්ගලයන් දෙදෙනෙකු අත්අඩංගුවට ගත් බව මිරිහාන පොලිසිය පවසයි.

අත්අඩංගුවට ගත් සැකකරුවන් 27 සහ 31  වැනි වියේ පසුවන්නෝ වෙති. ඔවුන් දෙදෙනා කඩුවෙල සහ හෝමාගම ප්‍රදේශයේ පදිංචිකරුවෝ වෙති.

බස්නාහිර හා දකුණු පළාත භාර නියෝජ්‍ය පොලිස්පතිවරයාට ලැබුණූ තොරතුරක් අනුව මිරිහාන විශේෂ අපරාධ විමර්ශන ඒකකය විසින් සැකකරුවන් අත්අඩංගුවට ගන්නා ලදී.

සැකකරුවන් හෝමාගම මහේස්ත්‍රාත් අධිකරණයට ඉදිරිපත් කිරිමට නියමිතය.


(28535) 
                    ",http://www.lankadeepa.lk/latest_news/ලක්ෂ-35-කප්පම්-ගත්-දෙදෙනෙක්-අත්අඩංගුවට/1-543571,ලක්ෂ 35 කප්පම් ගත් දෙදෙනෙක් අත්අඩංගුවට
"
                        (අජන්ත කුමාර අගලකඩ)

ව්‍යවස්ථා සම්පාදක මෙහෙයුම් කමිටුවට උපදෙස් දීම සඳහා පත්කරන ලද විශේෂඥ කමිටු වාර්තාව අනිද්දා(11) පාර්ලිමේන්තුවට ඉදිරිපත් කෙරේ.

ව්‍යවස්ථා සම්පාදක මෙහෙයුම් කමිටුව අද(09) පාර්ලිමේන්තුවේදී රැස් වී ගත් තීරණයකට අනුව මෙම වාර්තාව හෙට පාර්ලිමේන්තුවට ඉදිරිපත් කරන බව රජයේ ප්‍රකාශකයෙක් සඳහන් කළේය.

අග්‍රාමාත්‍ය රනිල් වික්‍රමසිංහ මහතා සභාපතීත්වය දරන ව්‍යවස්ථා මෙහෙයුමේ කමිටුව සියලු දේශපාලන පක්ෂ නියෝජනය කරන පාර්ලිමේන්තු මන්ත්‍රීවරුන් 21දෙනෙකුගෙන් සමන්විත වේ.

නව ආණ්ඩුක්‍රම ව්‍යවස්තාවක් කෙටුම්පත් කිරීම සඳහා පත්කරන ලද ව්‍යවස්ථා මෙහෙයුම් කමිටුවට උපදෙස් දීමට මෙම විශේෂඥ කමිටුව පත්කරනු ලැබීය.

නව ආණ්ඩුක්‍රම ව්‍යවස්ථාවක් සම්බන්ධයෙන් එක් එක් දේශපාලන පක්ෂවල ස්ථාවරයන් සඳහන් කරමින් ඒ ඒ දේශපාලන පක්ෂ ලබා දී ඇති වාර්තා ද සැලකිල්ලට ගනිමින් මෙම විශේෂඥ කමිටු වාර්තාව සකස් කර ඇතැයි ද වාර්තා වේ.

මේ අතර එම දේශපාලන පක්ෂ විසින් සිය පක්ෂවල ස්ථාවරය සඳහන් කරමින් බාර දී ඇති වාර්තා ද අනිද්ද පාර්ලිමේන්තුවට ඉදිරිපත් කෙරෙනු ඇතැයි දැනගන්නට තිබේ.

විශේෂඥ කමිටු වාර්තාව ව්‍යවස්ථා සම්පාදක මෙහෙයුම් කමිටුවේ සභාපතිවරයා වන අගමැතිවරයා විසින් පාර්ලිමේන්තුවට ඉදිරිපත් කෙරෙනු ඇත. 
                    ",http://www.lankadeepa.lk/latest_news/විශේෂඥ-කමිටු-වාර්තාව-අනිද්දා/1-543619,විශේෂඥ කමිටු වාර්තාව අනිද්දා
"
                        නිමන්ති රණසිංහ
 
අල්ලස් වශයෙන් රුපියල් මිලියන 20 ක් ඉල්ලා ලබා ගත් බව කියන සිද්ධියට අදාළ ජනාධිපති කාර්ය මණ්ඩල හිටපු ප්‍රධානි කුසුම්දාස මහානාම සහ රාජ්‍ය දෑව සංස්ථාවේ හිටපු සභාපති පියදාස දිසානායකගේ විදෙස් ගමන් තහනම් කරමින් කොළඹ ප්‍රධාන මහේස්ත්‍රාත් ලංකා ජයරත්න මෙනෙවිය අද (09) නියෝගයක් නිකුත් කළාය. 

මෙම සැකකරුවන් විදෙස් ගත වීමට සූදානමක් ඇති බවට තොරතුරක් ලැබී ඇති බැවින් ඔවුන්ගේ විදෙස් ගමන් තහනම් කරන ලෙස අල්ලස් කොමිසම අධිකරණයෙන් කළ ඉල්ලීමක් සැළකිල්ලට ගත් මහේස්ත්‍රාත්වරිය මෙම නියෝගය නිකුත් කළාය.

එසේම එම නියෝගය පිළිබඳව ආගමන හා විගමන පාලකවරයාට දන්වා යවන ලෙස ද මහේස්ත්‍රාත්වරිය අධිකරණ රෙජිස්ට්‍රාර්වරියට නියෝග කළාය.

මෙම සිද්ධිය සම්බන්ධ විමර්ශන අවසන් කළ බව අල්ලස් කොමිසම ඉකුත් නඩු දිනයේදී අධිකරණය  හමුවේ සඳහන් කර තිබිණි. 
                    ",http://www.lankadeepa.lk/latest_news/ජනපති-කාර්ය-මණ්ඩල-ප්‍රධානී---දැව-සංස්ථා-සභාපතිට-රට-ගමන්-තහනම්/1-543574,ජනපති කාර්ය මණ්ඩල ප්‍රධානී - දැව සංස්ථා සභාපතිට රට ගමන් තහනම්
"
                        නව ශ්‍රේෂ්ඨාධිකරණ විනිසුරුවරුන් තිදෙනෙකු සහ අභියාචනාධිකරණ විනිසුරුවරයෙක් අද (9) ජනාධිපති නිල නිවසේ දී ජනාධිපති මෛත්‍රීපාල සිරිසේන  මහතා ඉදිරියේ දිවුරුම් දුන්හ.

අභියාචනාධිකරණ සභාපති පී.පී. සුරසේන, අභියාචනාධිකරණ විනිසුරු එස්. තුරෙයිරාජා, අභියාචනාධිකරණ විනිසුරු ඊ.ඒ.ජී.ආර්. අමරසේකර යන මහත්වරුන් නව ශ්‍රේෂ්ඨාධිකරණ විනිසුරුවරුන් ලෙස දිවුරුම් දුන්නේය.

එලෙසම නව අභියාචනාධිකරණ විනිසුරුවරයකු ලෙස මහාධිකරණ විනිසුරු කේ.පී. ප්‍රනාන්දු මහතා දිවුරුම් දෙනු ලැබීය.

මෙම අවස්ථාවට ජනාධිපති ලේකම් උදය ආර්. සෙනෙවිරත්න මහතා ද  එක්විය.

(28535)









ඡායාරූප - ජනාධිපති මාධ්‍ය අංශය 
                    ",http://www.lankadeepa.lk/latest_news/අභියාචනාධිකරණ---ශ්‍රේෂ්ඨාධිකරණ--නව-විනිසුරුවරු-සිව්-දෙනෙක්/1-543578,අභියාචනාධිකරණ - ශ්‍රේෂ්ඨාධිකරණ  නව විනිසුරුවරු සිව් දෙනෙක්
"
                        (විනීතා එම් ගමගේ)
 
මිල සූත‍්‍රයට මුවාවී තෙල් මිල වැඩි කරන්නට සැරසෙන ආණ්ඩුව ඉදිරියේ දී විදුලි බිලටත්, ජල බිලටත් සූත‍්‍රයක් ගෙන ඒමට කටයුතු යොදමින් සිටින බවට විශ්වාසදායක ආරංචි වලින් වාර්තා වන බව පාර්ලිමේන්තු මන්ත‍්‍රී රමේෂ් පතිරණ මහතා අද (9) ප‍්‍රකාශ කළේය. 

සෑම මසකම දහවැනිදා පටි තද කරගන්නට ජනතාවට සිදුවන කාලය පැමිණ ඇති බවත් ලෝක වෙළඳපොලේ බොරතෙල් මිල ඉතා පහත වැටී තිබු අවස්ථාවක පවා ආණ්ඩුව තෙල් මිල ඉහළ නංවමින් සිටි බවත් පැවසූ පතිරණ මහතා මහින්ද රාජපක්ෂ මහතා අගමැති වූ වහාම එම සහනය ජනතාවට ලබා දී තෙල් මිල පහත හෙලූ  බවත් හෙතෙම පෙන්වා දුන්නේය.

තෙල් මිල අඩුවීමත් සමඟ භාණ්ඩ බොහොමයක මිල අඩුවන්නේ යැයි ද එයින් ජනතාව තුළ නව ප‍්‍රබෝධයක් ඇති වන්නේ යැයි ද කී මන්ත‍්‍රීවරයා මේ වනවිට සිදුවෙමින් පවතින්නේ සමස්ත රටේ ජනතාවම කබලෙන් ලිපට වැටීම යැයි ද කීය.

හැමදාම ජනතාවට නත්තල් ඇති කරන්නේ යැයි කී ආණ්ඩුවක් ජනතාව පීඩාවට පත් කරන අන්දම කණගාටුදායක යැයි ද වෛද්‍ය පතිරණ තව දුරටත් කියා සිටියේය. 

ජනාධිපතිවරයාට 2020 වනතුරු බලයේ සිටින්නට අවස්ථාව ඇති බවත් මහ මැතිවරණය හෝ ජනාධිපතිවරණය නොලැබෙන්නේ නම් නීත්‍යානුකූලව හිමි පළාත් සභා මැතිවරණය හෝ වහා ලබා දෙන මෙන් ජනතාව ඉල්ලා සිටින බව කී පතිරණ මහතා ආණ්ඩුව පාර්ලිමේන්තු මැතිවරණයකට කැමති නැති බව පෙනී යන්නේ යැයි ද සඳහන් කළේය.  
                    ",http://www.lankadeepa.lk/latest_news/ජලයටත්-මිල-සූත්‍රයක්-එයි/1-543588,ජලයටත් මිල සූත්‍රයක් එයි
"
                        (අංජුල මහික වීරරත්න)
 
ශ්‍රී ලංකා පාර්ලිමේන්තුව අනාගත පරපුරට ආදර්ශයක් නොවේ යැයි අග්‍රාමාත්‍ය රනිල් වික්‍රමසිංහ මහතා කරන්දෙණියේ දී අද (9) පැවසීය.

තමා පාර්ලිමේන්තුවේ නොහොබිනා අයුරින් හැසිරුණේ නැති වුවත් පාර්ලිමේන්තු සභිකයකු නිසා පාසලකට පැමිණ දරු දැරියන්ට උපදෙසක් දෙන්නට තරම් තත්ත්වයක නැතැයි ද අග්‍රාමාත්‍යවරයා සඳහන් කළේය.

කරන්දෙණිය මධ්‍ය මහා විද්‍යාලයේ 75 වැනි සංවත්සරය සහ තෙමහල් ගොඩනැගිල්ල විවෘත කිරීමේ උත්සවයේ ප්‍රධාන ආරාධිතයා ලෙස සහභාගී වෙමින් අග්‍රාමාත්‍ය රනිල් වික්‍රමසිංහ මහතා මේ බව කීය.
පාසල් උත්සවයට එන විට තමන් කතා තළ යුතු දැයි සිතමින් පැමිණි බව කී අග්‍රාමාත්‍යවරය තමන් ආදර්ශයක් වී අනෙක් අයට කතා කළ යුතු බවද පැවැසීය.

අග්‍රාමාත්‍යවරයා මෙසේ ද කීවේය.

“පාර්ලිමේන්තුව ගැන මට කියන්න ලැජ්ජයි. අපේම හැසිරීමෙන් අපේ ආදර්ශය නැතිකරගෙන තිබෙනවා. ක්‍රිකට් තරග අතරතුර පාසල් අතර ගැටුමකටත් අන්ත අයුරින් එදා සිදුවීම ඇතිවුණා.
අපට වුණේ කුමක්ද කියලා පාර්ලිමේන්තුවෙන් විමසීමට බලාපොරොත්තු වෙනවා.”

(ඡායාරූප -   චතුර එස් .කොඩිකාර)










  
                    ",http://www.lankadeepa.lk/latest_news/‘පාර්ලිමේන්තුව-අනාගත-පරපුරට-ආදර්ශයක්-වෙන්නේ-නෑ’/1-543585,‘පාර්ලිමේන්තුව අනාගත පරපුරට ආදර්ශයක් වෙන්නේ නෑ’
"
                        හදිසි අනතුරු හේතුවෙන් මොළය මියගිය රෝගීන්ගේ වකුගඩු ඇතුළු අවයව, වකුගඩු හා අනෙකුත් රෝගීන් වෙත බද්ධ කිරීමේ ව්‍යාපෘතිය සම්බන්ධ අවබෝධතා ගිවිසුමට අත්සන් තැබීම අද (9) ජනාධිපති ලේකම් කාර්යාලයේ දී ජනාධිපති මෛත්‍රීපාල සිරිසේන මහතා ඉදිරියේ සිදුවිය.
 
සෞඛ්‍ය, පෝෂණ හා දේශීය වෛද්‍ය අමාත්‍යාංශය සහ ශ්‍රී ලංකා ගුවන් හමුදාව අතර මෙම අවබෝධතා ගිවිසුම අත්සන් තැබිණි. 
 
ආරක්ෂක අමාත්‍යාංශයේ ලේකම් හේමසිරි ප්‍රනාන්දු, සෞඛ්‍ය, පෝෂණ හා දේශීය වෛද්‍ය අමාත්‍යාංශයේ ලේකම් වසන්තා පෙරේරා යන මහත්ම මහත්මීහු ඊට අත්සන් තැබුහ.
 
අමාත්‍ය රාජිත සේනාරත්න, රාජ්‍ය අමාත්‍ය ෆයිසල් කාසීම් යන මහත්වරුන් ද ජනාධිපති ලේකම් උදය ආර්. සෙනෙවිරත්න, වකුගඩු රෝග නිවාරණ ජනාධිපති කාර්ය සාධන බළකායේ අධ්‍යක්ෂ අසේල ඉද්දවෙල, සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ යන මහත්වරු ඇතුළු පිරිසක්  මෙම අවස්ථාවට එක්ව සිටියහ. 

(28535)
 



 

(ඡායාරූප -ජනාධිපති මාධ්‍ය අංශය) 
                    ",http://www.lankadeepa.lk/latest_news/මොළය-මියගිය-රෝ්ගීන්ගේ-අවයව-බද්ධ-කිරීමට-අවබෝධතා-ගිවිසුමක්/1-543590,මොළය මියගිය රෝ්ගීන්ගේ අවයව බද්ධ කිරීමට අවබෝධතා ගිවිසුමක්
"
                        (ඉන්දිකා රාමනායක)
 
නව නාවික හමුදාපති වශයෙන් පත් වූ වයිස් අද්මිරාල් පියල් ද සිල්වා මහතා අද (9) යුද හමුදා මුලස්ථානයේ දී යුද හමුදාපති  ලූතිනන් ජනරාල් මහේෂ් සේනානායක මහතා හමුවිය.

පියල් ද සිල්වා මහතා නාවික හමුදාපතිවරයා වශයෙන් පත්වීමෙන් පසු  හමුදාපතිවරයා හමුවු  ප‍්‍රථම අවස්ථාව මෙය විය.

එහිදී යුද හමුදාපතිවරයා නාවික හමුදාපතිවරයා වෙත සුභ පැතුම් එක් කරමින් සමරු තිළිණයක් ප‍්‍රධානය කළ අවස්ථාව ඡායාරූපයෙන් දැක්වේ.







 

(ඡායාරූප - නාවික හමුදා මාධ්‍ය අංශය) 
                    ",http://www.lankadeepa.lk/latest_news/නාවික-හමුදාපති-යුද-හමුදාපති-හමුවෙයි/1-543589,නාවික හමුදාපති යුද හමුදාපති හමුවෙයි
"
                        ( තිළිණි ද සිල්වා සහ රංජන් කටුගම්පොළ )

 

ශ්‍රී ලංකා - සිංගප්පූරු නිදහස් වෙළඳ ගිවිසුම ආණ්ඩුක්‍රම ව්‍යවස්ථාවට පටහැනි බවට ප්‍රකාශ කරන්නැයි ඉල්ලා ගොනු කර ඇති පෙත්සම් මැයි මස 22 වැනි දා යළි සළකා බැලීමට ශ්‍රේෂ්ඨාධිකරණය අද (9) තීන්දු කළේය.

රජයේ වෛද්‍ය නිලධාරීන්ගේ සංගමය , ශ්‍රී ලංකා නීතීඥ සංගමය ඇතුළු පාර්ශව කිහිපයක් විසින් අදාළ පෙත්සම් ඉදිරිපත් කර තිබිණි.

පෙත්සම් අද (09)  බුවනෙක අළුවිහාරේ, ප්‍රියන්ත ජයවර්ධන සහ එල්.ටී.බී.දෙහිදෙණිය යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල හමුවේ කැඳවනු ලැබුවේය.

එහිදී පෙත්සම්කාර පාර්ශවයේ නීතිඥවරු අධිකරණයට දැනුම් දී ඇත්තේ ශ්‍රී ලංකා - සිංගප්පූරු වෙළඳ ගිවිසුම පිළිබඳව අධ්‍යයනය කර නිර්දේශ ඉදිරිපත් කිරීම සඳහා ජනාධිපතිවරයා විසින් කමිටුවක් පත්කර ඇති අතර එම කමිටුව මගින් ඊට අදාළ වාර්තාව ජනාධිපතිවරයා වෙත මේ වන විට ඉදිරිපත් කර ඇති බවයි.

කමිටු වාර්තාව මගින් කර ඇති නිර්දේශ පිළිබඳව ජනාධිපතිවරයා ගන්නා ක්‍රියාමාර්ගය දෙස තමන් බලා සිටින බව සඳහන් කළ පෙත්සම්කාර පාර්ශවයේ නීතිඥවරුන් පසුව පෙත්සම සළකා බැලීම සම්බන්ධයෙන් තීරණයක් ගන්නා බවද අධිකරණයට දැනුම් දී තිබේ.

ඒ අනුව පෙත්සම මැයි 22 වැනිදා කැඳවීමට නියම කළ ශ්‍රේෂ්ඨාධිකරණය එදින පෙත්සම සළකා බැලීම  පිළිබඳව අධිකරණය දැනුවත් කරනමෙන් පෙත්සම්කාර පාර්ශවය නියම කළේය. 
                    ",http://www.lankadeepa.lk/latest_news/නිදහස්-වෙළඳ-ගිවිසුමේ-පෙත්සම-22-වැනි-දාට-කල්යයි/1-543575,නිදහස් වෙළඳ ගිවිසුමේ පෙත්සම 22 වැනි දාට කල්යයි
"
                        (ඉන්දිකා රාමනායක)

 
යුද හමුදා මාණ්ඩලික ප්‍රධානි වශයෙන් මේජර් ජෙනරාල් ශ්‍රවේන්ද්‍ර සිල්වා මහතා පත්කර ඇති බව යුද හමුදාව කියයි.  
            
ජනාධිපති මෛත්‍රිපාල සිරිසේන මහතා විසින් අද  (9) මෙම පත්වීම සිදුකර ඇත.  
           
බදවා ගැනීමේ පාඨාමාලා අංක 19  යටතේ 1984 මාර්තු මස 05  වැනි දින  යුද හමුදාවට එක්ව ඇති ඒ මහතා 1985 නොවැම්බර් මස 16 දින අධිකාරියට පත්ව ඇත.                                                            
ශ්‍රවේන්ද්‍ර සිල්වා මහතා වන්නි මානුෂීය මෙහෙයුමේදී 58 වැනි සේනාංකයට අණදෙමින් ත්‍රස්තවාදයට එරෙහිව සුවිශේෂීය මෙහෙයක් ඉටුකළ දක්ෂ නිලධාරියෙකි.    
                                            
 ඒ මහතා වීරවික්‍රම විභූෂණය, රණවික්‍රම,  රණශූර,  උත්තම සේවා ඇතුලු පදක්කම් රැසකින් ද පිදුම් ලබා ඇත.  
                    ",http://www.lankadeepa.lk/latest_news/යුද-හමුදා-මාණ්ඩලික-ප්‍රධානි-ධුරය-මේජර්-ජෙනාරාල්-ශ්‍රවේන්ද්‍රට/1-543592,යුද හමුදා මාණ්ඩලික ප්‍රධානි ධුරය මේජර් ජෙනාරාල් ශ්‍රවේන්ද්‍රට
"
                        (හර්ෂණ තුෂාර සිල්වා)

ඉන්දියානු මහ බැංකුව ඇමෙරිකානු ඩොලර් කෝටි 40 ක ශ්‍රී ලංකා මහ බැංකුවට ලබාදීමට එකඟතාව පළ කර ඇතැයි ශ්‍රී ලංකා මහ බැංකුව පවසයි.

මෙරට විදෙස් සංචිත ප්‍රමාණය ඉහළ නංවා ගැනීමේ අරමුණින් ශ්‍රී ලංකා මහ බැංකුව කරන ලද ඉල්ලීමකට අනුව ඉන්දියානු මහ බැංකුව එම මුදල් ලබාදීමට එකඟ වූ මහ බැංකුව සඳහන් කරයි. 

මීට අමතරව තවත් ඇමෙරිකා ඩොලර් බිලියනයක මුදලක් ලබාගැනීම සඳහා ඉන්දියානු මහ බැංකුව සමඟ ද්විපාර්ශවීය හුවමාරු ගිවිසුමක් ඇති කරගැනීමට අපේක්ෂිත බව ද ශ්‍රී ලංකා මහ බැංකුව කියයි. 

ඉන්දීය මහ බැංකුවෙන් ලැබෙන මෙම මූල්‍ය සහයෝගය ශ්‍රී ලංකාව කෙරෙහි ආයෝජකයන්ගේ විශ්වාසය වැඩි කිරීමට හේතුවනු ඇතැයි ද ප්‍රමාණවත් විදෙස් සංචිත ප්‍රමාණයක් පවත්වාගෙන යෑමට උපකාරි වනු ඇතැයි  ශ්‍රී ලංකා මහ බැංකුව කියයි. 

ශ්‍රී ලංකාවේ විදෙස් සංචිත ශක්තිමත් කිරීම සඳහා ඉන්දීය මහ බැංකුවෙන් ශ්‍රී ලංකා මහ බැංකුවට එම මුදල ලැබෙන අතර ‘කලාපීය සහයෝගීතාව සඳහා වන දකුණු ආසියානු සහයෝගීතාව සංවිධානයේ හුවමාරු පහසුකම’ යටතේ එම මුදල් ලැබීමට නියමිත යැයි ද ශ්‍රී ලංකා මහ බැංකුව නිකුත් කළ නිවේදනයක සඳහන් වේ.  

පසුගිය වසරේ අවසන් මාස තුනේදී විදේශ මෙරට විදෙස් සංචිතවලින් ඩොලර් බිලියන 1.1ක් පමණ අහිමි වූ බවත් වසර අවසන් වනවිට සමස්ත විදෙස් සංචිත ප්‍රමාණය එක්සත් ජනපද ඩොලර් බිලියන 6.94ක් වූ බවත් මහ බැංකු අධිපති ආචාර්ය ඉන්ද්‍රජිත් කුමාරස්වාමි මහතා පවසයි. 

  
                    ",http://www.lankadeepa.lk/latest_news/ඉන්දියානු-මහ-බැංකුවෙන්-ශ්‍රී-ලංකා-මහ-බැංකුවට-ඩොලර්-කෝටි-40-ක්/1-543609,ඉන්දියානු මහ බැංකුවෙන් ශ්‍රී ලංකා මහ බැංකුවට ඩොලර් කෝටි 40 ක්
"
                        (ඩයනා උදයංගනී සහ සුජිත් හේවාජුලිගේ)

මෙරට යුද්ධයේදී රසායන අවි හා පොකුරු බෝම්බ භාවිතා කළ බවට නගන චෝදනා ආරක්ෂක අමාත්‍යාංශය ලෙස ප්‍රතික්ෂේප කරන බව ආරක්ෂක රාජ්‍ය අමාත්‍ය රුවන් විජයවර්ධන මහතා පාර්ලිමේන්තුවේදී අද (9) පැවසීය.

එවැනි ආයුධ යුද්ධයේදී භාවිතා කළ බව කියමින් ද්‍රවිඩ ජාතික සන්ධානයේ ඇතැම් මන්ත්‍රීවරුන් දේශපාලන වාසි ලබාගැනීමට උත්සාහ කරන බව කී රාජ්‍ය අමාත්‍යවරයා එය අනුමත කළ නොහැකි බවද සඳහන් කළේය.

යුද හමුදාව රසායනික අවි භාවිතා කළ බවට කිසිම සාක්ෂියක් නැතැයි ද විජයවර්ධන මහතා කීවේය.

උතුරේ ගංවතුර අවස්ථාවේදීත් ජනතාවට පිහිටවූයේ රණවිරුවන් බව කී රාජ්‍ය අමාත්‍යවරයා එසේ තිබියදී ඇතැම් දේශපාලකයන් ජාතිවාදය ඇතිකිරීමට උත්සාහ කිරීම ගැන කණගාටු වන බව පැවසීය.

රාජ්‍ය අමාත්‍යවරයා මේ බව පැවසුවේ පාර්ලිමේන්තුවේදී අද (9) පැවති රසායන අවි සම්මුතිය පිළිබඳ සංශෝධන පනත් කෙටුම්පත දෙවැනි වර කියවීම පිළිබඳ විවාදයට එක්වෙමිනි. 
                    ",http://www.lankadeepa.lk/latest_news/යුද්ධයේදී-රසායන-අවි-භාවිතා-කළ-බවට-නගන-චෝදනා-ප්‍රතික්ෂේප-කරනවා/1-543597,යුද්ධයේදී රසායන අවි භාවිතා කළ බවට නගන චෝදනා ප්‍රතික්ෂේප කරනවා
"
                        (අජන්ත කුමාර අගලකඩ)

උතුරු පළාත් හිටපු ආණ්ඩුකාර රෙජිනෝල්ඩ් කුරේ මහතා මැණික් හා ස්වර්ණාභරන අධිකාරියේ නව සභාපතිවරයා වශයෙන්ද සබරගමු පළාත් හිටපු ආණ්ඩුකාරවරිය වන නිලුකා ඒකනායක මහත්මිය රාජ්‍ය දැව සංස්ථාවේ සභාපතිනිය වශයෙන්ද ජනාධිපති මෛත්‍රීපාල සිරිසේන මහතා විසින් පත්කරනු ලැබ තිබේ.

ඔවුන් දෙදෙනාට පත්වීම් ලිපි පිරිනැමීම ජනාධිපති ලේකම් කාර්යාලයේදී ජනාධිපතිවරයා අතින් ඊයේ (09) සිදුවිය.

උතුරු පළාත් හිටපු ආණ්ඩුකාරවරයාව සිටි රෙජිනෝල්ඩ් කුරේ මහතාත් , සබරගමු පළාත් හිටපු ආණ්ඩුකාරවරියව සිටි නිලුකා ඒකනායක මහත්මියත් ජනාධිපතිවරයා කළ දැනුම් දීමට අනුව ඉකුත්දා ආණ්ඩුකාරධූරවලින් ඉල්ලා අස්විය.

  
                    ",http://www.lankadeepa.lk/latest_news/රෙජිනෝල්ඩ්ට---නිලුකාට-සංස්ථා-සභාපතිකම්-දෙකක්/1-543610,රෙජිනෝල්ඩ්ට - නිලුකාට සංස්ථා සභාපතිකම් දෙකක්
"
                        (නිමල කොඩිතුවක්කු)

කැබිනට් අනුමැතිය හිමිව ඇති අල්ලස් හෝ දූෂණ චෝදනා විමර්ශණ කොමිෂන් සභා සංශෝධිත පනත් කෙටුම්පත  සම්මත කරගැනීමට වහාම පියවර ගන්නා ලෙසට ජනාධිපතිවරයා කතානායකවරයා වෙත ලිපියක් මගින් දැනුම් දීමට නියමිත බව  ශ‍්‍රී ලංකා නිදහස් පක්ෂයේ මාධ්‍ය ප‍්‍රකාශක මහින්ද සමරසිංහ මහතා කොළඹදී පැවසීය.

මහබැංකු වංචාවේ මුදල් අයකර ගැනීම සඳහා එම පනත් කෙටුම්පත සම්මත නොවීම බාධාවක් වී ඇති බව පෙන්වා දුන් ඒ මහතා කඩිනමින් පනත සංශෝධනය කර එම බලය අල්ලස් හෝ දූෂණ චෝදනා විමර්ශණ කොමිෂන් සභාව වෙත ලබා දිය යුතු බවද සඳහන් කළේය.

කොළඹ ඩාර්ලි පාරේ පිහිටි ශ්‍රී ලංකා නිදහස් පක්ෂ මූලස්ථානයේ අද (09) පැවති මාධ්‍ය හමුවකට එක්වෙමින් ඔහු මේ බව පැවසීය.

එම සංශෝධිත  පනත් කෙටුම්පතට කැබිනට් අනුමැතිය හිමිව බොහෝ කාලයක් ගතවී  තිබුණද පාර්ලිමේන්තුවේ එය සම්මත නොවීම සම්බන්ධයෙන් අවධානය යොමු කර ජනාධිපතිවරයා එම පියවර ගෙන ඇතැයිද සමරසිංහ මහතා කියා සිටියේය.

මහබැංකු වංචාවේ වැරදිකරුවන්ට දඩුවම් දී එම මුදල් යළි අය කරගැනීම සඳහා පාර්ලිමේන්තුවේ සියලු දෙනාගේම සහාය ජනාධිපතිවරයා අපේක්ෂා කරන බවද මහින්ද සමරසිංහ මහතා එහිදී වැඩිදුරටත් පැවැසීය.

  
                    ",http://www.lankadeepa.lk/latest_news/අල්ලස්---දූෂණ-විමර්ශන-පනත-සම්මත-කරගන්නයි-ජනපතිගෙන්-ලිඛිත-ඉල්ලීමක්/1-543599,අල්ලස් - දූෂණ විමර්ශන පනත සම්මත කරගන්නයි ජනපතිගෙන් ලිඛිත ඉල්ලීමක්
"
                        (අජන්ත කුමාර අගලකඩ)

ඌව පළාත් ආණ්ඩුකාර ලෙස පත් කෙරුණු කීර්ති තෙන්නකෝන් මහතා දකුණු පළාත් ආණ්ඩුකාරවරයා වශයෙන්ද දකුණු පළාත් ආණ්ඩුකාර ලෙස ජනාධිපති නීතිඥ මාර්ෂල් පෙරේරා මහතා ඌව පළාත් ආණ්ඩුකාරවරයා වශයෙන්ද ජනාධිපති මෛත්‍රීපාල  සිරිසේන මහතා විසින් පත් කරනු ලැබ සිටිති.

එම දෙදෙනා අද (09) ජනාධිපති කාර්යාලයේදී ජනාධිපති මෛත්‍රීපාල සිරිසේන මහතා ඉදිරියේ තනතුරුවල දිවුරුම් දුන්හ.

කීර්ති තෙන්නකෝන් මහතා ඌව පළාත් ආණ්ඩුකාර වශයෙන් ඊයේ (08) දිවුරුම් දුන් අතර ජනාධිපති නීතිඥ මාර්ෂල් පෙරේරා මහතා දකුණු පළාත් ආණ්ඩුකාරවරයා වශයෙන් කටයුතු කළේය. 
                    ",http://www.lankadeepa.lk/latest_news/කීර්ති-ඌවෙන්-දකුණට---මාර්ෂල්-පෙරේරා-ඌවට/1-543608,කීර්ති ඌවෙන් දකුණට - මාර්ෂල් පෙරේරා ඌවට
