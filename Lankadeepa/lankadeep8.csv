content,link,heading
"
                        (නිමන්ති රණසිංහ)
 
වැලිකඩ බන්ධනාගාරය තුළ ආරක්ෂක අංශ විසින් සිදුකරන ලද සෝදිසි මෙහෙයුමකදී රැඳවියන් 27 දෙනෙකු ඝාතනය වීමේ සිද්ධියට අදාළ හිටපු බන්ධනාගාර කොමසාරිස් එමිල් රන්ජන් ළමාහේවා මහතා ලබන 22 වැනිදා තෙක් තවදුරටත් රක්ෂිත බන්ධනාගාර ගත කරන ලෙස කොළඹ අතිරේක මහේස්ත‍්‍රාත් ඉසුරු නෙත්තිකුමාර මහතා අද (8) නියෝග කළේය.

මෙම සිද්ධියට අදාළ රස පරීක්ෂක වාර්තාව මෙතෙක් ලැබී නොමැති විම හේතුවෙන් සැකකරු තවදුරටත් රක්ෂිත බන්ධනාගාර ගත කරන ලෙසට අපරාධ පරීක්ෂණ දෙපාර්තමේන්තුව අධිකරණයෙන් කළ ඉල්ලීමක් සැළකිල්ලට ගත් මහෙස්ත‍්‍රාත්වරයා මෙම නියෝගය නිකුත් කළේය.

මෙම සිද්ධියට අදාළ පළමු සැකකරු වූ හිටපු බන්ධනාගාර කොමසාරිස් එමිල් රන්ජන් ළමාහේවා මහතා බන්ධනාගාරය භාරයේ සහ සිද්ධියේ දෙවැනි සැකකරු වූ පොලිස් මත්ද්‍රව්‍ය කාර්යාංශයේ පොලිස් පරීක්ෂක නියෝමාල් රංගජීව මහතා ඇප මත සිටිමින් අද (8) අධිකරණය හමුවේ පෙනී සිටියහ. 

පොලිස් මත්ද්‍රව්‍ය කාර්යාංශයේ පොලිස් පරීක්ෂක නියෝමාල් රංගජීව මෙම සිද්ධියට අදාළව මාස හයක් පමණ රක්ෂිත බන්ධනාගාර ගත වී සිටි අතර, ඉකුත් ඔක්තෝබර් මස 21 වැනි දා අභියාචනාධිකරණයෙන් ඇප ලබා දී තිබිණී. 
                    ",http://www.lankadeepa.lk/latest_news/හිටපු-බන්ධනාගාර-කොමසාරිස්-යළි-රිමාන්ඩ්/1-543525,හිටපු බන්ධනාගාර කොමසාරිස් යළි රිමාන්ඩ්
"
                        විනීතා එම් ගමගේ

         

සිංහරාජ  වනාන්තරය හා එහි පේ‍්‍රරණ කලාපය දෙකඩ කෙරෙමින් ලංකාගම සිට කැකුණ ඇල්ල හරහා මේ වනවිට දැවැන්ත වන සංහාරයක් කරමින් මාර්ගයක් ඉදිකෙරමින් පවතිතැයි පරිසර හා සොබා දහම් අධ්‍යයන මධ්‍යස්ථානය කියයි. 

මේ සඳහා අරමුදල් සපයා ඇත්තේ ලෝක බැංකුවේ දේශගුණ විපර්යාස අවම කිරීමේ ව්‍යාපෘතිය විසින් යැයි ද ලෝක උරුමයක් වන වනාන්තරයක් විනාශ කිරීමෙන් දේශගුණ විපර්යාස අවම කරන්නේ කෙසේ ද යන්න ලෝක බැංකුවෙන් විමසා සිටිය යුතු යැයි ද පරිසර හා සොබා දහම් අධ්‍යයන මධ්‍යස්ථානයේ ජාතික සංවිධායක වෑකඳවල රාහුල හිමියෝ පැවැසූහ.

මේ වනවිටත් සිංහරාජයේ කුඩව ප‍්‍රදේශයේ සංචාරකයින්ගේ පහසුව තකා යැයි පවසමින් කිලෝමීටර් දෙකක් දුර පාරක් ඉදිකර ඇතැයි ද අති සංවේදී පරිසර පද්ධතියක් මැදින් මෙම පාර ඉදිකර ඇත්තේ කිසිදු සංරක්ෂණ ක‍්‍රියාවලියක් ගැන නොසිතා ඩෝසර් යොදාගෙන පමණක් යැයි ද උන්වහන්සේ පැවැසුහ.

ජනාධිපතිවරයාගේ හා අගමැතිවරයාගේ පූර්ණ අනු දැනුම මත ඉදිවෙමින් පවතින  බව කියන මෙම මාර්ග පද්ධතියෙන් සිංහරාජයට වන හානිය පිළිබඳව, සිංහරාජය ලෝක උරුමයක් ලෙස නම් කරන ලද යුනෙස්කෝ සංවිධානයට පැමිණිලි කළ බවත් ජනාධිපති අගමැති වන සංරක්ෂක ඇතුළු අදාළ සියලූ අංශ වෙත දන්වා යැවු බවත් රාහුල හිමියෝ කීහ.

2011 සිට 2030 දක්වා වූ ජාතික භෞතික සැලැස්ම අනුව සිංහරාජය දෙකඩ කරමින් මාර්ග ඉදිවන බව තම සංවිධානය 2013 දී පෙන්වා දුන් බව ද උන්වන්සේ පැවැසූහ.

මෙසේ සංවේදී පරිසර පද්ධතියක් තුළ කිසිදු සොයා බැලීමකින් තොරව මාර්ග ඉදිකිරීම හේතුවෙන් එහි ශාක හා සත්ව ප‍්‍රජාව හානියට පත්විය  හැකි බවත් විශේෂයෙන්ම වඳවී යාමේ තර්ජනයට ලක්ව සිටින විශේෂයන් අවසන්  වී යාමට පවා ඉඩ ඇතැයි රාහුල හිමියෝ කීහ.

රාහුල හිමියෝ මේ අදහස් පළ කළේ මරදාන සමාජ හා සාමයික කේන්ද්‍රයේ අද (8) පැවැති මාධ්‍ය හමුවක් අමතමිනි. 

  
                    ",http://www.lankadeepa.lk/latest_news/සිංහරාජ-පාරවල්-කපන්නේ-ලෝක-බැංකුවේ-උවමනාවට/1-543530,සිංහරාජ පාරවල් කපන්නේ ලෝක බැංකුවේ උවමනාවට
"
                        (නිමන්ති රණසිංහ)
 
ජනමාධ්‍ය හා ප‍්‍රවෘත්ති අමාත්‍යාංශය යටතේ පැවැති සැලසිනේ රූපවාහිනී ආයතනයේ සහ ජාතික චිත‍්‍රපට සංස්ථාවේ මුදල් දේශපාලන සහ පෞද්ගලික කටයුතු සදහා යොදාගෙන සිදුකර ඇති මහා පරිමාණ මූල්‍ය අක‍්‍රමිකතාවක් සම්බන්ධයෙන් පරීක්ෂණයක් ආරම්භ කළ බව මූල්‍ය අපරාධ විමර්ශන කොට්ඨාසය කොළඹ ප‍්‍රධාන මහෙස්ත‍්‍රාත් ලංකා ජයරත්න මෙනෙවිය හමුවේ අද (08) කරුණු වාර්තා කළේය.

වර්ෂ 2010 සිට 2015 අතර කාලවකවානුවේදී මෙම මූල්‍ය අක‍්‍රමිකතාව සිදුවි ඇතැයි සදහන් කරමින් ජනාධිපති පරීක්ෂණ කොමිෂන් සභාවේ නිර්දේශ අනුව මෙම විමර්ශනය ආරම්භ කළ බව මූල්‍ය අපරාධ විමර්ශන කොට්ඨාසය අධිකරණයට කරුණු ඉදිරිපත් කර ඇත. 
                    ",http://www.lankadeepa.lk/latest_news/සැලසිනේ-හා-චිත්‍රපට-සංස්ථාවේ-මුල්‍ය-වංචාව-ගැන-පරීක්ෂණයක්/1-543528,සැලසිනේ හා චිත්‍රපට සංස්ථාවේ මුල්‍ය වංචාව ගැන පරීක්ෂණයක්
"
                        (විනීතා එම් ගමගේ)
 
නීති අධ්‍යාපනය පාසල් පෙළ පොතට ඇතුළත් කිරීමට කැබිනට් මණ්ඩල අනුමැතිය හිමි වී තිබේ.

නීති දැනුම පාසල් දරුවන්ට ලබා දීමට කැබිනට් අනුමැතිය ලබා ගැනීම වත්මන් රජය ලද  විශාල ජයග‍්‍රහණයක් යැයි අධිකරණ හා බන්ධනාගාර ප‍්‍රතිසංස්කරණ අමාත්‍ය තලතා අතුකෝරළ මහත්මිය ලංකාදීපයට පැවැසුවාය.

ආණ්ඩුක‍්‍රම ව්‍යවස්ථාව මුලික නීතිය වැනි කරුණු පිළිබඳව කුඩා අවධියේ සිටම දැනුමක් ලබා ගැනීම තුළින් රට තුළ ජීවත් වීමේදී දෛනිකව ඇතිවන ගැටළු සඳහා මුහුණදීමට දරුවන්ට අත්වැළක් වන බවත් අමාත්‍යවරිය පැවසුවාය. 

මුලික නීතිය මෙන්ම දණ්ඩ නීති සංග‍්‍රහය, අපරාධ නඩු විධි විධාන සංග‍්‍රහය වැනි කරුණු පිළිබදව අවබෝධයක් කුඩා කාලයේ සිටම ලබා ගැනීම තුළින් රට තුළ සිදුවන අපරාධ අඩුවීමට හේතු වනු ඇතැයි ද ඇය කියා සිටියාය. 

නීති අධ්‍යාපනය පාසල් විෂය නිර්දේශයට ඇතුළත් කිරීම සම්බන්ධව ඉදිරි කටයුතු අධ්‍යාපන අමාත්‍ය අකිල විරාජ් කාරියවසම් මහතාගේ මුලිකත්වයෙන් සිදු කිරීමට නියමිතව ඇතැයි ද අතුකෝරල මහත්මිය තව දුරටත් පැවැසුවාය.  
                    ",http://www.lankadeepa.lk/latest_news/නීති-අධ්‍යාපනය-පාසල්-පෙළ-පොතටත්/1-543456,නීති අධ්‍යාපනය පාසල් පෙළ පොතටත්
"
                        (ඩයනා උදයංගනී සහ සුජිත් හේවාජුලිගේ) 
 
 ජනාධිපතිවරයා බලයට පැමිණ සිව්වැනි පදවි ප්‍රාප්තිය සැමරුව ද එදා බලාපොරොත්තු වූ උතුම් පරමාර්ථ මෙතෙක් ඉටු වී නැතැයි එක්සත් ජාතික පක්ෂ මන්ත්‍රී තුෂාර ඉදුනිල් මහතා පාර්ලිමේන්තුවේ දී අද (8) පැවසීය.
 
එම කාලය තුළ රටක් ලෙස ලෝකය දිනා ගැනීමට හැකි වුවත් ලසන්ත වික්‍රමතුංග, වසීම් තාජුඩීන් වැනි අයගේ ඝාතනවලට හා මිග් යානා ගනුදෙනුවලට වගකිවයුත්තන්ට දඬුවම්දීමට නොහැකි වූ බවද මන්ත්‍රීවරයා සඳහන් කළේය.
 
එබැවින් ගතවූ කාලය දෙස ආපසු හැරී බැලීමේ දී හැට දෙලක්ෂයක ජනතා පැතුම් ඉටු නොවීම ගැන කණගාටුවක් දැනෙන බවද මන්ත්‍රීවරයා කීවේය. 
                    ",http://www.lankadeepa.lk/latest_news/‘‘ජනපති-බලයට-එනවිට-බලාපොරොත්තු-වූ-පරමාර්ථ-සිව්වසරක්-ගියත්-ඉටුවී-නෑ‘‘/1-543531,‘‘ජනපති බලයට එනවිට බලාපොරොත්තු වූ පරමාර්ථ සිව්වසරක් ගියත් ඉටුවී නෑ‘‘
"
                        (ඉන්දිකා රාමනායක)

 
දෙමටගොඩ පිහිටි ඛණිජතෙල් සංස්ථාවේ මුලස්ථාන  පරීශ‍්‍රයට ඉකුත් නොවැම්බර් මස  (28) පස්වරුවේ ඇතුළු වී ඛණිජතෙල්  සම්පත් සංවර්ධන හිටපු අමාත්‍ය අර්ජුන රණතුංග  මහතාට විරෝධය දක්වමින් කළහාකාරි ලෙස හැසිරුණු සියලූ දෙනා ඉදිරියේ දී අත්අඩංගුවට ගන්නා බව   උසස් පොලිස්  නිලධාරියෙක් පැවසීය.

සිද්ධිය  වු දිනයේ සේවකයන් පිරිසක්   පරිශ‍්‍රය තුළ විරෝධය දැක්වීම හේතුවෙන් ඇති වු   උණුසුම් තත්ත්වයකදී  දුරදිග යාමෙන්  අමාත්‍යවරයාගේ  ආරක්ෂාවට සිටි ඇමැති ආරක්ෂක පොලිස් නිලධාරියකු සිදුකළ වෙඩි තැබීමකින් සේවකයන් මියගොස්  තවත් සේවකයන් දෙදෙනකු තුවාල ලබා කොළඹ ජාතික රෝහලට ඇතුළත් කර තිබිණි.

පොදුජන පෙරමුණේ නාගරික මන්ති‍්‍ර කුලතිස්ස ගීකියන මහතා ඇතුළු පිරිසක් එහි කළහාකාරි ලෙස හැසිරෙමින් ඇමැති ආරක්ෂක අංශ පොලිස් කොස්තාපල්වරයාට  පහර  දී ඇති බවත් එම අවස්ථවේ මෙම වෙඩි තැබීම සිදුව ඇති බව  දැනට සිදුකළ පරීක්ෂණයේ දී  හෙළි වු බවද පොලිස් ආරංචි මාර්ග පවසයි.

සිද්ධිය වු  අවස්ථාවේ ආයතන පරිශ‍්‍රයේ  ඇති සී සී ටී වී කැමරාවල පටිගත වී ඇති දර්ශන අනුව  සිද්ධියේ සැකකරුවන්  බොහෝ දෙනකු හඳුනා ගෙන ඇති බවත්  ඉදිරියේ ඔවුන් සියලූ දෙනා අත්අඩංගුවට ගෙන අධිකරණයට ඉදිරිපත් කරන බවද   එම උසස් පොලිස් නිලධාරියා කියා සිටියේය.  
                    ",http://www.lankadeepa.lk/latest_news/තෙල්-සංස්ථාවේදී-කළහ-කළ-අය-අත්අඩංගුවට-ගන්න-යයි/1-543455,තෙල් සංස්ථාවේදී කළහ කළ අය අත්අඩංගුවට ගන්න යයි
"
                        (ඩයනා උදයංගනී සහ සුජිත් හේවාජුලිගේ )
 
 රුසියාවේ ශ්‍රී ලංකා තානාපතිවරයා වන දයාන් ජයතිලක මහතා දේශපාලන ප්‍රචාරකයකු ලෙස කටයුතු කිරීම නිසා ඔහු අතින් පාර්ලිමේන්තු වරප්‍රසාද මෙන්ම තානාපති සේවයට අදාළ ගිවිසුමද කඩවී ඇතැයි ජනතා විමුක්ති පෙරමුණු මන්ත්‍රී බිමල් රත්නායක මහතා පාර්ලිමේන්තුවේ දී අද (8) පැවසීය.
 
දයාන් ජයතිලක මහතා පසුගිය ඔක්තෝබර් 26 වැනිදා සිදුවූ දේශපාලන කුමන්ත්‍රණයට පක්ෂව එක්සත් ජනතා නිදහස් සන්ධාන මන්ත්‍රීවරුන්ටත් වඩා අදහස් දැක්වූ බවද බිමල් රත්නායක මහතා සඳහන් කළේය.
 
ඔහුට තානාපති තනතුර සමඟ දේශපාලනය කළ නොහැකි බව කී මන්ත්‍රීවරයා ඒ සම්බන්ධයෙන් පාර්ලිමේන්තුවේ උසස් නිලධාරීන් පිළිබඳ කාරක සභාවේදී ද සාකච්ඡා කෙරුණු බව කීවේය.
 
ඒ සම්බන්ධයෙන් සොයා බලන ලෙස විදේශ කටයුතු අමාත්‍යවරයාගෙන් තමා ඉල්ලා සිටින බවද බිමල් රත්නායක මහතා කියා සිටියේය.
 
මන්ත්‍රීවරයා මේ බව පැවසුවේ පාර්ලිමේන්තුවේ දී අද පැවැත්වෙන තානාපති වරප්‍රසාද පනත යටතේ නියෝග දෙවැනි වර කියවීමේ විවාදයට එක්වෙමිනි. 
                    ",http://www.lankadeepa.lk/latest_news/‘දයාන්-ජයතිලක-තානාපති-සේවයට-ගැළපෙන්නේ-නැහැ’/1-543526,‘දයාන් ජයතිලක තානාපති සේවයට ගැළපෙන්නේ නැහැ’
"
                        (අජන්ත කුමාර අගලකඩ)
 
තවත් ආණ්ඩුකාරවරු තිදෙනෙක් ජනාධිපති ලේකම් කාර්යාලයේ දී ජනාධිපති  මෛත්‍රීපාල සිරිසේන මහතා ඉදිරියේ අද (7) දහවල් දිවරුම් දුන්හ.

ඒ අනුව ඌව පළාතේ ආණ්ඩුකාරවරයා ලෙස කීර්ති තෙන්නකෝන් මහතා ද සබරගමුව ආණ්ඩුකාර ලෙස ජ්‍යෙෂ්ඨ කථිකාචාර්ය ධම්ම දිසානායක මහතා ද උතුරු ආණ්ඩුකාර ලෙස සුරේන් රාගවන් මහතා ද දිවුරුම් දුන්හ.







(ඡායාරූප - ජනාධිපති මාධ්‍ය අංශය) 
                    ",http://www.lankadeepa.lk/latest_news/කීර්ති---ධම්ම---සුරේන්-ආණ්ඩුකාරවරු-ලෙස-දිවුරුම්-දෙති/1-543454,කීර්ති - ධම්ම - සුරේන් ආණ්ඩුකාරවරු ලෙස දිවුරුම් දෙති
"
                        (අජන්ත කුමාර අගලකඩ)
 
අයවැය විසර්ජන පනත් කෙටුම්පත ලබන මස 5 වැනිදා පාර්ලිමේන්තුවට ඉදිරිපත් කිරීමට කැබිනට් මණ්ඩල අනුමැතිය ලැබී ඇත.

ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති කාර්යාලය අද (07) උදෑසන පැවැති කැබිනට් රැස්වීමට අයවැය විසර්ජන පනත් කෙටුම්පත ඉදිරිපත් කරනු ලැබුවේ මුදල් හා ජනමාධ්‍ය ඇමැති මංගල සමරවීර මහතා විසිනි.

අයවැය විසර්ජන පනත් කෙටුම්පත ලබන මස 5 වැනිදා පාර්ලිමේන්තුවට ඉදිරිපත් කර අයවැය කතාව මාර්තු 05 වැනිදා පාර්ලිමේන්තුවට ඉදිරිපත් කිරීමට ද කැබිනට් මණ්ඩල අනුමැතිය හිමි වී ඇත. 
                    ",http://www.lankadeepa.lk/latest_news/අයවැය-පනත්-කෙටුම්පත-පාර්ලිමේන්තුවට-ඉදිරිපත්-කිරීමට-කැබිනට්-අනුමැතිය/1-543464,අයවැය පනත් කෙටුම්පත පාර්ලිමේන්තුවට ඉදිරිපත් කිරීමට කැබිනට් අනුමැතිය
"
                        (නිමන්ති රණසිංහ)
 
දෙමටගොඩ පිහිටි තෙල් සංස්ථා පරිශ්‍රයට අයුතු ලෙස  ඇතුළු  වී අයුතු ජන රාශියක  සාමාජිකයකු වී  කලබලයක් ඇති කළැයි කොළඹ නාගරික මන්ත්‍රීවරයකු වන කුලතිස්ස ගීගනගේ මහතා ලබන 11 වැනි දා තෙක් රක්ෂිත බන්ධනාගාර ගත කරන ලෙස කොළඹ ප්‍රධාන මහෙස්ත්‍රාත් ලංකා ජයරත්න මෙනවිය අද (7) නියෝග කළාය.

මෙම සිද්ධියට අදාළව සැකකරු සමඟ එම පරිශ්‍රයට ඇතුළු වී කළහකාරි ලෙස හැසිරුණු අනෙක් සැකකරුවන් අත්අඩංගුවට ගෙන අධිකරණයට ඉදිරිපත් කරන ලෙස මහෙස්ත්‍රාත්වරිය නියෝග කෙරිණි. 
                    ",http://www.lankadeepa.lk/latest_news/කොළඹ-නාගරික-මන්ත්‍රී-ගීගනගේ-රිමාන්ඩ්/1-543465,කොළඹ නාගරික මන්ත්‍රී ගීගනගේ රිමාන්ඩ්
"
                        
 
 
නාලක සංජීව දහනායක
 
ශ්‍රී ලංකන් ගුවන් සේවයේ පවතින ගැටලූ නිරාකරණය කර ගනිමින් එහි නව ප‍්‍රතිසංවිධානයකට අවශ්‍ය යෝජනා හා අදහස් ලබාගෙන නිර්දේශ ඉදිරිපත් කිරීම සඳහා 12 දෙනෙකුගෙන් යුතු කමිටුවක් ජනාධිපති මෛත‍්‍රීපාල සිරිසේන මහතා විසින් අද (7) පත් කළේය.


එම කමිටුවේ සභාපතිවරයා ලෙස මුදල් රාජ්‍ය අමාත්‍ය ඉරාන් වික‍්‍රමරත්න මහතා පත්කර ඇති අතර සෙසු සාමාජිකයන් ලෙස කැබිනට් නොවන අමාත්‍ය ආචාර්ය හර්ෂ ද සිල්වා, ආචාර්ය නන්දලාල් වීරසිංහ, ආචාර්ය ධර්මරත්න හේරත්, මහාචාර්ය ඞී.බී.පී.එච් දිසා බණ්ඩාර, වී.කනගසභපති, එල්.එස්.අයි ජයරත්න, විරාජ් දයාරත්න, මහේන් ගොපල්ලව, වසන්ත කුමාරසිරි, අජිත් අමරසේකර, තිසුරි වන්නිආරච්චි යන මහත්තම මහත්මීන් කටයුතු කරති.


ඒ අනුව  ඕනෑම කෙනෙකුට ශ්‍රී ලංකන් ගුවන් සේවය වැඩිදියුණු කිරීමට අදාළ යෝජනා සහ අදහස් මෙම කමිටුවට ලබාදිය හැකිය. එම අදහස් හා යෝජනා සැළකිල්ලට ගනිමින් කමිටුව විසින් සති දෙකක් අතුළතදී ජනාධිපතිවරයා වෙත නිර්දේශ ඉදිරිපත් කිරීමට නියමිතය. 
  
                    ",http://www.lankadeepa.lk/latest_news/ශ්‍රීලංකන්-ප්‍රතිසංවිධානයට-12-කගෙන්-යුත්-කමිටුවක්/1-543472,ශ්‍රීලංකන් ප්‍රතිසංවිධානයට 12 කගෙන් යුත් කමිටුවක්
"
                        (අජන්ත කුමාර අගලකඩ)

විදේශ ණය ගෙවීමට සංවර්ධන බැදුම්කර හරහා රාජ්‍ය බැංකුවලින් ඇමෙරිකා එක්සත් ජනපද ඩොලර් මිලියන 1600ක් ගැනීමේ යෝජනාවට තමා දැක්වූ විරෝධය කැබිනට් තීන්දු වල සඳහන් නොවීම සම්බන්ධයෙන් විදුලිබල බල ශක්ති හා ව්‍යාපාර සංවර්ධන අමාත්‍ය රවී කරුණානායක මහතා අද (07) පැවැති කැබිනට් රැස්වීමේදී විරෝධය පළ කර ඇතැයි වාර්තා වේ.

විදේශ ණය ගෙවීමට රාජ්‍ය බැංකුවලින් මුදල් ගැනීම සම්බන්ධයෙන් රවී කරුණානායක මහතා ගිය සතියේ පැවැති කැබිනට් රැස්වීමේදී දැඩි විරෝධය පළ කර තිබිණි.

තමාගේ විරෝධය කැබිනට් සටහන්වලට සඳහන් කරන්නැයි කරුණානායක මහතා ගිය  සතියේ පැවැති කැබිනට් රැස්වීමේදී ඉල්ලීමක් කර තිබිණි.එහෙත් එය කැබිනට් සටහන්වල සඳහන් වී නොමැති බව පවසමින් අද (07) පැවැති කැබිනට් රැස්වීමේදී ද ඔහු විරෝධය පළ කර තිබිණි.

එහිදී අදහස් දක්වා ඇති සෞඛ්‍ය අමාත්‍ය රාජිත සේනාරත්න මහතා කැබිනට් මණ්ඩලයේ දී දක්වන විරෝධය කැබිනට් සටහන් වල සඳහන් කරන ක්‍රමවේදයක් නොමැති බව පවසා ඇත. 
                    ",http://www.lankadeepa.lk/latest_news/කැබිනට්-රැස්වීමේදී-රවී-කරුණානායකගෙන්-විරෝධයක්/1-543478,කැබිනට් රැස්වීමේදී රවී කරුණානායකගෙන් විරෝධයක්
"
                        (නාලක සංජීව දහනායක)
 
සේනා නැමැති ආක‍්‍රමණික දළඹු විශේෂය මර්දනය සඳහා අවශ්‍ය කෘමිනාශක වර්ග මිළදී ගැනීම සඳහා රුපියල් මිලියන පනහක මුදලක් වෙන්කර ඇතැයි කෘෂිකර්ම අමාත්‍යංශය සඳහන් කරයි.

එමෙන්ම මෙම දළඹුවන් මර්දනය සඳහා කෘමිනාශක වර්ග හතරක් හඳුන්වාදී තිබෙන අතර දළඹුවන් බෝකරනු ලබන සලබයන් අල්ලාගැනීම සඳහා විශේෂිත උගුලක් ද හඳුන්වා දී තිබෙන බවද අමාත්‍යංශය සඳහන් කරයි.

මේ වනවිට ඩ්‍රෝන තාක්‍ෂණය යොදාගනිමින් කෘමිනාශක ඉසීම අත්හදා බලා ඇති අතර එය සාර්ථක වන ලකුණු පහළවී තිබෙන බවද අමාත්‍යංශය වැඩිදුරටත් සඳහන් කරයි. 
                    ",http://www.lankadeepa.lk/latest_news/සේනා-දළඹු-විශේෂය-මඬින්න-මිලියන-50-ක්/1-543470,සේනා දළඹු විශේෂය මඬින්න මිලියන 50 ක්
"
                        (අජන්ත කුමාර අගලකඩ)
 
අමාත්‍යාංශවල උපදේශකවරුන් ලෙස කලින් සිටි උපදේශකයින්ම පත්කිරීමට කැබිනට් මණ්ඩල අනුමැතිය ලබා දී ඇත.


ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති කාර්යාලයේ අද (7) උදෑසන පැවැති කැබිනට් රැස්වීමට අදාළ යෝජනාව ඉදිරිපත් කර ලද්දේ මුදල් හා ජනමාධ්‍ය ඇමැති මංගල සමරවීර මහතා විසිනි.


එක් එක් අමාත්‍යාංශ සඳහා උපදේශකවරුන් පත්කිරීමට අනුමැතිය ඉල්ලා ඇමැතිවරුන්  වෙත වෙනම කැබිනට් සන්දේශ ඉදිරිපත් කර තිබී ඇත.

එහිදී යෝජනවාක් ඉදිරිපත් කරමින් මංගල සමරවීර ඇමැතිවරයා ප්‍රකාශ කර ඇත්තේ අමාත්‍යාංශවල කලින් සිටි උපදේශකවරුන් පත්කිරීම සඳහා අනුමැතිය දීම වඩාත් සුදුසු බවය.

ඒ අනුව එක් අමාත්‍යාංශයකට උපදේශකවරයකු බැගින් ද විශේෂ අමාත්‍යාංශ සඳහා උපදේශකවරුන් දෙදෙනෙකු හෝ තිදෙනෙකු බැගින් ද පත්කිරීමට කැබිනට් මණ්ඩල අනුමැතිය ලබා දී ඇත.
  
                    ",http://www.lankadeepa.lk/latest_news/අමාත්‍යංශවලට-කලින්-සිටි-උපදේශකවරුන්ම/1-543473,අමාත්‍යංශවලට කලින් සිටි උපදේශකවරුන්ම
"
                        (බිඟුන් මේනක ගමගේ)

පළාත් සභා මැතිවරණය කඩිනමින් පැවැත්වීමේ අරමුණෙන් පැරැණි සමානුපාතික ක්‍රමය අනුගමනය කිරීමට දේශපාලන පක්ෂ නායකයන් තීරණය කිරීම විහිළුසහගත යැයි ද ක්‍රමය වෙනස් කළ ද නොකළ ද මැතිවරණ පැවැත්වීමට ගතවන කාලයෙහි වෙනසක් නොවන්නේ යැයි ද මැතිවරණ ප්‍රචණ්ඩ ක්‍රියා නිරීක්ෂණ මධ්‍යස්ථානයේ ජාතික සම්බන්ධීකාරක මංජුල ගජනායක මහතා ‘ලංකාදීප’ යට පැවැසීය.

පරණ ක්‍රමයට යන්නේ නම් පවතින ක්‍රමය අවලංගු කරන බවට හා අලුතින් යම් ක්‍රමයක් අනුගමනය කරන බවට වෙන වෙනම පනත් දෙකක් පාර්ලිමේන්තුවට ඉදිරිපත් කළ යුතු යැයි ද ගජනායක මහතා කීය.

යම් හෙයකින් ඒ සඳහා එක් පනතක් සකස් කළ ද මහජන අදහස් දැක්වීම්වලට ඉඩ දෙමින් නීති කෙටුම්පත් කරන විට පනත් සම්පාදන ක්‍රියාවලියට මාස දෙකක කාලයක් ද මැතිවරණය පැවැත්වීමේ කටයුතු සම්පාදනයට මැතිවරණ කොමිසමටත් තවත් මාස දෙකක කාලයක් ද ගතවනු ඇතැයි ද ගජනායක මහතා අවධාරණය කර කීය. 

ඒ අනුව පැරැණි ක්‍රමයට මැතිවරණය පැවැත්වීමට අඩුම තරමින් මාස පහක කාලයක් ගතවනු ඇතැයි කී හෙතෙම අවශ්‍ය නම් 2017 අංක 17 දරණ පළාත් සභා මැතිවරණ (සංශෝධන) පනත සංශෝධන කීපයක් සහිතව භාවිතයට ගැනීමට කිසිදු නොහැකියාවක් නැතැයි ද සඳහන් කළේය.

මැතිවරණ ප්‍රචණ්ඩ ක්‍රියා නිරීක්ෂණ මධ්‍යස්ථානය මේ සම්බන්ධයෙන් කතානායකවරයාට හා සියලුම දේශපාලන පක්ෂ නායකයන්ට ලිඛිතව කරුණු දැනුම් දෙන්නේ යැයි ද ගජනායක මහතා කීය.

අගමැති සමාලෝචන කමිටුවේ වාර්තාව පසුගිය ඔක්තෝම්බර් 30 වැනිදා නිකුත් කිරීමට නියමිතව පැවැතිය ද සිදු වූ දේශපාලන බල අරගලය නිසා ඊට සිදු වූ දෙයක් නැතැයි චෝදනා කළ හෙතෙම එම වාර්තාවට කුමක් වීදැයි අගමැතිවරයා වහා රටට හෙළි කළ යුතු යැයි ද කීවේය.

අගමැති සමාලෝචන කමිටුවට අවශ්‍ය නම් සීමා නිර්ණ වාර්තාව ගැන සිය තීරණයට පාර්ලිමේන්තු අනුමැතිය ලබාගෙන ජනාධිපතිවරයා නිකුත් කරන ගැසට්ටුවක් මගින් නව මැතිවරණ ක්‍රමයට නිල බලය ලබා දිය හැකි යැයි ද එවිට මැතිවරණ කොමිසමට මැතිවරණය කඩිනමින් පැවැත්විය  හැකි යැයි ද ගජනායක මහතා කීය.

පැරැණි සමානුපාතික ක්‍රමයට පළාත් සභා මැතිවරණ පැවැත්වුවහොත් කාන්තා නියෝජන ප්‍රතිපත්තිය ද අර්බුදයට යනු ඇතැයි කී හෙතෙම ඒ ගැන දේශපාලන පක්ෂ නායකයන් කිසිවක් කියා නැතැයි ද පැවසීය.

පළාත් සභා මැතිවරණය සඳහා 2017 අංක 17 දරණ පළාත් සභා මැතිවරණ (සංශෝධන) පනත සංශෝධන කීපයක් සහිතව භාවිතයට ගන්නැයි මැතිවරණ ප්‍රචණ්ඩ ක්‍රියා නිරීක්ෂණ සංවිධානය ඇතුලුව පළාත් සභා මැතිවරණ ක්‍රමය පිළිබඳ සිවිල් සමාජ ක්‍රියාකාරී කමිටුව පසුගිය වසරේ ජූලි මාසයේදී සියලුම දේශපාලන පක්ෂවලින් ඉල්ලා සිටියේය.

මේ වනවිට පළාත් සභා හයක කාලය අවසන්ව ඇති අතර මාර්තු 29 වැනිදා දකුණ හා බස්නාහිර පළාත් සභාවල ද සැප්තැම්බර් 20 ඌව පළාත් සභාවේ ද කාලය අවසන් වීමට නියමිතය. 
                    ",http://www.lankadeepa.lk/latest_news/සමානුපාතික-ක්‍රමයෙන්-ඡන්දය-කඩිනම්-කරන්න-බෑ/1-543476,සමානුපාතික ක්‍රමයෙන් ඡන්දය කඩිනම් කරන්න බෑ
"
                        (රංජන් කස්තුරි)

මෙවර අධ්‍යයන පොදු සහතිකපත්‍ර උසස් පෙළ විභාගයේදී කලා විෂය ධාරාවෙන් දිවයිනේ ප්‍රථම ස්ථානයට ජාත්‍යන්තර පාසල් ශිෂ්‍යාවක පත්වීම පිළිබඳව හිටපු අධ්‍යාපන ඇමැති බන්දුල ගුණවර්ධන මහතා ඉතා සාවද්‍ය හා අයුක්ති සහගත ප්‍රකාශ කරමින් තිබෙන බව අධ්‍යාපන ඇමති අකිල විරාජ් කාරියවසම් මහතා බත්තරමුල්ල අධ්‍යාපන අමාත්‍යාංශයේදී අද (07) පැවති ප්‍රවෘත්ති සාකච්ඡාවකදී පැවැසීය.

හිටපු අධ්‍යාපන ඇමතිවරයකු එවැනි අදූරදර්ශී අතාර්කික ප්‍රකාශ දිගින් දිගටම සිදුකිරීම කනගාටුදායක කරුණක් බවද ඇමතිවරයා කීය.

රජයේ පාසල්, ජාත්‍යන්තර පාසල් හා පෞද්ගලික පාසල්වල දරුවන්ට වෙන වෙනම සැලකීමේ ක්‍රමවේදයක් ආණ්ඩුවේ හෝ අධ්‍යාපන අමාත්‍යාංශයේ හෝ නොවන බවද කාරියවසම් මහතා පැවැසීය.

පෞද්ගලික අයදුම්කරුවන්ට උසස් පෙළ විභාගයට පෙනී සිටීමේ බාධාවක් නොවන අතර එය වසර ගණනාවක සිටම සිදු වූ සාමාන්‍ය ක්‍රමවේදය බවද පැවසූ අධ්‍යාපන ඇමතිවරයා ඉකුත් 2013 වසරේ සිට පෞද්ගලික අයැදුම්කරුවන් ඒ ඒ විෂය ධාරාවන්ගෙන් ඉහළ ස්ථානවලට පැමිණි අවස්ථා ඇති බවද අකිල විරාජ් කාරියවසම් මහතා කීය.

දේශපාලන අවශ්‍යතා මත බන්දුල ගුණවර්ධන මන්ත්‍රීවරයා රටේ දරුවන්ගේ දක්ෂතා හෑල්ලුවට ලක්කිරීමේ පහත් උත්සාහයක නිරතවෙමින් සිටින බවද එහිදී අධ්‍යාපන ඇමතිවරයා පැවසීය.

එහිදී අධ්‍යාපන ඇමැති අකිල විරාජ් කාරියවසම් මහතා මෙසේද කීය.

“එක්සත් ජාතීන්ගේ ප්‍රඥප්තියට අනුව අධ්‍යාපනය ලැබීමේ අයිතිය සියලු දෙනාටම තහවුරු කර තිබෙනවා. කිසිම දරුවකුට වෙනස් කර සැලකීමේ අයිතියක් නැහැ. හැම දරුවකුටම සමාන අයිතිවාසිකම් ලබාදිය යුතුයි.” 
                    ",http://www.lankadeepa.lk/latest_news/බන්දුලගේ-ප්‍රකාශය-ගැන-අකිලගේ-විරෝධය/1-543480,බන්දුලගේ ප්‍රකාශය ගැන අකිලගේ විරෝධය
"
                        ( තිළිණි ද සිල්වා සහ රංජන් කටුගම්පොළ )

 

ජනාධිපති මෛත්‍රීපාල සිරිසේන මහතාගේ  මානසික සෞඛ්‍ය තත්ත්වය පරීක්ෂා කිරීම සඳහා නඩු කටයුත්තක් ආරම්භ කරන ලෙස පොලිස්පතිවරයාට නියෝග කරන මෙන් ඉල්ලා ගොනු කළ රිට් පෙත්සම නිෂ්ප්‍රභ කිරීමට අභියාචනාධිකරණ අද (7) තීන්දු කළේය.

මෙම පෙත්සම විභාගයට ගැනීමට අධිකරණයට බලයක් නොමැති බව සදහන් කරමින් අභියාචනාධිකරණ සභාපති ප්‍රීති පද්මන් සූරසේන සහ අර්ජුන ඔබේසේකර යන මහත්ම මහත්මීන් ගෙන් යුතු අභියාචනාධිකරණය විනිසුරු මඩුල්ල විසින් මෙම පෙත්සම ඉවත දමන ලදී.

තවද රුපියල් ලක්ෂයක නඩු ගාස්තු ගෙවන ලෙසද අධිකරණය පෙත්සම්කාරියට නියෝග කරන ලදී.

තක්ෂිලා ලක්මාලි ජයවර්ධන නමැති කොළඹ 12, ශාන්ත බස්තියන් ප්‍රදේශයේ පදිංචිකාරියක විසින් අදාළ පෙත්සම ඉදිරිපත් කරනු ලැබ ඇති අතර කොටුව පොලිසියේ ස්ථානාධිපතිවරයා, පොලිස්පතිවරයා සහ නීතිපතිවරයා එහි වගඋත්තරකරුවන් ලෙස නම් කරනු ලැබ ඇත.

ශ්‍රී ලංකා ආණ්ඩුක්‍රම ව්‍යවස්ථාවේ 140 වැනි වගන්තිය යටතේ අභියාචනාධිකරණය වෙත ගොනු කර තිබූ රිට් පෙත්සමෙන් ජනාධිපති මෛත්‍රිපාල සිරිසේන කොළඹ දිසා විනිසුරුවරයා වෙත ඉදිරිපත් කර මානසික වෛද්‍ය ප්‍රතිකාර අවශ්‍ය ද නැද්ද යන්න පිළිබඳ වාර්තාවක් ලබා දෙන ලෙස පෙත්සම්කාරිය ඉල්ලා තිබිණි.

  
                    ",http://www.lankadeepa.lk/latest_news/ජනපතිගේ-මානසික-තත්ත්වය-ගැන-වාර්තාවක්-ඉල්ලු-පෙත්සම-ඉවතට/1-543447,ජනපතිගේ මානසික තත්ත්වය ගැන වාර්තාවක් ඉල්ලු පෙත්සම ඉවතට
"
                        ( තිළිණි ද සිල්වා සහ රංජන් කටුගම්පොළ )
 
රනිල් වික්‍රමසිංහ මහතා අග්‍රාමාත්‍ය ධුරයෙන් ඉවත් කර එම තනතුරු සඳහා මහින්ද රාජපක්ෂ මහතා පත් කිරීමට ජනාධිපතිවරයා ඉකුත්දා ගත් තීරණය නීතිවිරෝධී යැයි ප්‍රකාශ කරන මෙන් ඉල්ලා ගොනු කළ මූලික අයිතිවාසිකම් පෙත්සම් දෙකක් ලබන මස 7 වැනිදා සළකා බැලීම සඳහා ශ්‍රේෂ්ඨාධිකරණය  තීන්දු කළේය.

පූජ්‍ය දඹර අමිල හිමියන් සහ හිටපු ජනාධිපති සම්බන්ධීකරණ නිලධාරියකු වන ඕෂල හේරත් යන අය විසින් අදාළ පෙත්සම් ඉදිරිපත් කර තිබිණි.

පෙත්සම් අද (7) ප්‍රසන්න ජයවර්ධන සහ එල්.ටී.බී. දෙහිදෙණිය යන ශ්‍රේෂ්ඨාධිකරණ විනිසුරු මඩුල්ල හමුවේ කැඳවූ ලැබීය.

එදිනට වගඋත්තරකාර පාර්ශ්ව වෙත නොතිසි ලබාදෙන මෙන් ද නියම කළේය.

පෙත්සම්කරුවන් කියා සිටින්නේ ඉකුත් ඔක්තෝබර් මස 26 වනදා අග්‍රාමාත්‍ය රනිල් වික්‍රමසිංහ මහතා එම ධුරයෙන් ඉවත් කර එම තනතුර සඳහා මහින්ද රාජපක්ෂ මහතා පත් කිරීමට ජනාධිපතිවරයා ගත් තීරණය තුළින් ආණ්ඩුක්‍රම ව්‍යවස්ථාවේ 19 වන සංශෝධනය උල්ලංඝණය වන බවයි.

ඒ අනුව ජනාධිපතිවරයා ආණ්ඩුකම ව්‍යවස්ථාවේ 19 වන සංශෝධනය උල්ලංඝණය කර ඇති බවට තීන්දුවක් ලබාදෙන මෙන් ද පෙත්සම්කරුවන් ශ්‍රේෂ්ඨාධිකරණය වෙතින් ඉල්ලා සිටිති. 
                    ",http://www.lankadeepa.lk/latest_news/දඹර-අමිල-හිමි---ඕෂල-හේරත්ගේ-පෙත්සම්-7-වැනිදා/1-543450,දඹර අමිල හිමි - ඕෂල හේරත්ගේ පෙත්සම් 7 වැනිදා
"
                        (නාලක සංජීව දහනායක)

මෙම වසරේදී මැතිවරණයක් ලබාගැනීම සඳහා පාර්ලිමේන්තුව තුළදී හා ඉන් පිටතදී ආණ්ඩුවට අඛණ්ඩව බලපෑම් කළයුතු බව ජනාධිපති මෛත‍්‍රීපාල සිරිසේන මහතා අද (07)  පැවැති එක්සත් ජනතා නිදහස් සන්ධාන පාර්ලිමේන්තු මන්ත‍්‍රී කණ්ඩායම් රැස්වීමේදී ප‍්‍රකාශ කර තිබේ.

එමෙන්ම මෙම වසරේදී එක්සත් ජනතා නිදහස් සන්ධාන ආණ්ඩුවක් පිහිටුවීමට උත්සාහ ගතයුතු යැයිද ජනාධිපතිවරයා පවසා ඇත. 

එක්සත් ජනතා නිදහස් සන්ධානයේ පාර්ලිමේන්තු මන්ත‍්‍රී කණ්ඩායම් රැස්වීම ජනාධිපති මෛත‍්‍රීපාල සිරිසේන මහතාගේ ප‍්‍රධානත්වයෙන් අද (07) පාර්ලිමේන්තු සංකීර්ණයේදී රැස්විය.

මේ වන විට ස්වාධීන රූපවාහිනී ආයතනයේ සිදුව ඇති ප‍්‍රශ්නය පිළිබඳව තමන් දැඩි අවධානය යොමුකර ඇති බවත් එම ආයතන පරිශ‍්‍රයට කැරළි මර්ධන ඒකකය කැඳවීම සම්බන්ධයෙන් තමන් විශේෂයෙන්ම විමර්ශණයක් පවත්වන බවත් ජනාධිපතිවරයා මන්ත‍්‍රී කණ්ඩායම් රැස්වීමේදී පැවසූ බව සන්ධානයේ ප‍්‍රකාශකයකු පැවැසීය.

ආණ්ඩුව විසින් රාජ්‍ය ආයතන තුළ දේශපාලනික පළිගැනීම් සිදුකරන බවට මන්ත‍්‍රීවරුන් මෙහිදී ජනාධිතිවරයා දැනුවත් කර ඇත. ඒ සම්බන්ධයෙන් විස්තර තමන්ට ලබාදෙන ලෙස ජනාධිපතිවරයා මෙහිදී මන්ත‍්‍රීවරුන්ට දැනුම් දී ඇති අතර එම පළිගැනීම් නතර කිරීමට තමන් මැදිහත්වන බවද පවසා තිබේ.

එමෙන්ම ඉදිරි ජනාධිපතිවරන අපේක්‍ෂකත්වය සම්බන්ධයෙන් කරන ප‍්‍රකාශ සම්බන්ධයෙන් තමන් කණගාටුවන බවත් ඒ සම්බන්ධයෙන් කිසිවෙකුගේ සිත් රිදීමක් සිදුවීනම් තමන් සමාව ඉල්ලා සිටින බවත් එම ප‍්‍රකාශකයා කීය.

ශ්‍රී ලංකා නිදහස් පක්‍ෂයේ මහ ලේකම්වරයා ප‍්‍රකාශ නිකුත් කිරීමේදී පරිස්සම් විය යුතු බවත් කඩාකප්පල්කාරීන්ට වාසි සහගතවන ලෙස ප‍්‍රකාශ නිකුත් නොකළ යුතු බවත් විපක්‍ෂනායක මහින්ද රාජපක්‍ෂ මහතා පවසා තිබේ.

එක්සත් ජනතා නිදහස් සන්ධාන පාර්ලිමේන්තු මන්ත‍්‍රී කණ්ඩායම් රැස්වීම සඳහා ශ්‍රී ලංකා නිදහස් පක්‍ෂයේ ජාතික සංවිධායක පාර්ලිමේන්තු මන්ත‍්‍රී දුමින්ද දිසානායක මහතා සහභාගී නොවූ බවද එම ප‍්‍රකාශකයා වැඩි දුරටත් පැවැසීය.    
                    ",http://www.lankadeepa.lk/latest_news/මැතිවරණයක්-ලබාගන්න-ආණ්ඩුවට-බලපෑම්-කළයුතු-බව-ජනපති-කියයි/1-543481,මැතිවරණයක් ලබාගන්න ආණ්ඩුවට බලපෑම් කළයුතු බව ජනපති කියයි
"
                        (තරිඳු ජයවර්ධන)
 
ලසන්ත වික්‍රමතුංග මහතාගේ ඝාතනය සම්බන්ධයෙන් විමර්ශන පවත්වන අපරාධ පරීක්ෂණ දෙපාර්තමේන්තුව මිග් ගනුදෙනුව සම්බන්ධයෙන් 2007 වසරේදී හිටපු ආරක්ෂක ලේකම් ගෝඨාභය රාජපක්ෂ මහතා කළ ප්‍රකාශයක් සම්බන්ධයෙන් පරීක්ෂණ ආරම්භ කර තිබේ.
 
2007 අගෝස්තු 19 වැනි දා රූපවාහිනී වැඩසටනකදී හිටපු ආරක්ෂක ලේකම්වරයා මේ සම්බන්ධයෙන් අදහස් දක්වා ඇතැයි රහස් පොලිස් ආරංචි මාර්ග කියයි.
 
ඒ අනුව අදාල වැඩසටහනේ පිටපතක් ලබා දෙන ලෙස අධිකරණය මගින් අදාල රූපවාහිනී ආයතනයට නියෝගයක් ලබාගෙන තිබෙන බව ද රහස් පොලිස් ආරංචි මාර්ග සඳහන් කරයි. මාධ්‍ය නිදහස ගැන ද හිටපු ආරක්ෂක ලේකම්වරයා එම සාකච්ඡාවේදී අදහස් දක්වා ඇතැයි රහස් පොලිසිය පවසයි. 
 
සන්ඩේ ලීඩර් පුවත්පතේ හිටපු කර්තෘ ලසන්ත වික්‍රමතුංග මහතා ඝාතනය කරනු ලැබුවේ 2009 ජනවාරි අට වැනි දා ය. මිග් ගනුදෙනුව ගැන සන්ඩේ ලීඩර් කර්තෘ ලසන්ත වික්‍රමතුංග මහතා 2007 වසරේ දී ලිපියක් පළ කර තිබිණි. 
                    ",http://www.lankadeepa.lk/latest_news/ලසන්ත-ගැන-හොයන-රහස්-පොලිසිය-2007-වීඩියෝවක්-ගැන-විමර්ශනයක/1-543483,ලසන්ත ගැන හොයන රහස් පොලිසිය 2007 වීඩියෝවක් ගැන විමර්ශනයක
"
                        (තරිඳු ජයවර්ධන)
 
එම් ඒ එල් එම් හිස්බුල්ලා මහතා ආණ්ඩුකාරවරයකු ලෙස පත්වීමට පාර්ලිමේන්තුවෙන් ඉල්ලා අස්වීමෙන් පුරප්පාඩු වූ පාර්ලිමේන්තු මන්ත්‍රී ධුරයට එක්සත් ජනතා නිදහස් සන්ධානයේ ශාන්ත බණ්ඩාර මහතා පත් කර තිබේ.
 
ඊට අදාල අති විශේෂ ගැසට් නිවේදනය මැතිවරණ කොමිෂන් සභාව විසින් අද ප්‍රකාශයට පත් කරනු ලැබීය. 
                    ",http://www.lankadeepa.lk/latest_news/හිස්බුල්ලාගෙන්-හිස්වූ-මන්ත්‍රී-පුටුව-ශාන්ත-බණ්ඩාරට/1-543485,හිස්බුල්ලාගෙන් හිස්වූ මන්ත්‍රී පුටුව ශාන්ත බණ්ඩාරට
"
                        (බිමල් ශ්‍යාමන් ජයසිංහ)
 
මුල්ලේරියාව අංගොඩ හන්දියේදී තරුණයකු වෙඩි තබා ඝාතනය කිරීමේ සිද්ධිය සම්බන්ධයෙන් සැකකරු පැමිණි යතුරුපැදිය වැල්ලම්පිටිය කොහිලවත්ත කැලණි ගඟ අසබඩ තොටුපළක දමා ගොස් තිබියදී සොයා ගත් බව පොලිසිය පවසයි.

          
මෙම වෙඩිතැබීම සිදුවූයේ ඊයේ(07) රාත්‍රියේ දීය. යතුරුපැදියේ සවි කර ඇති අංක තහඩු ව්‍යාජ ඒවා යැයි සැකකරන බව ද පොලිසිය කියයි.

 


අංගොඩ වෙඩි තැබීමකින් පුද්ගලයෙකු මරුට

 

(බිමල් ශ්‍යාමන් ජයසිංහ)

අංගොඩ මංසන්දියේදී යතුරු පැදියෙන් පැමිණි පුද්ගලයන් දෙදෙනකු සිදු කළ වෙඩි තැබීමකින් 22 හැවිරිදි පුද්ගලයකු මිය ගොස් ඇතැයි පොලිස් මාධ්‍ය ප්‍රකාශක කාර්යාලය කියයි.

  
                    ",http://www.lankadeepa.lk/latest_news/වෙඩිතැබීමට-සැකකරු-පැමිණි-යතුරුපැදිය-සොයාගැනේ/1-543482,වෙඩිතැබීමට සැකකරු පැමිණි යතුරුපැදිය සොයාගැනේ
"
                        (බිමල් ශ්‍යාමන් ජයසිංහ)
 
මහනුවර යටිනුවර සිව්මහල් වෙළඳ සංකීර්ණයක අද(08) අලුයම ඇති වූ ගින්නකින් එකම පවුලේ පස්දෙනෙකු පිලිස්සුම් තුවාල ලබා මහනුවර රෝහලට ඇතුළත් කර ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය.
 
තුවාල ලැබූ අය අතර අවුරුදු 3, 7 හා 8 යන වයස්වල පසුවන කුඩා දරුවන් තිදෙනෙකු ද වන බව ඔහු වැඩිදුරටත් පැවසීය.

ඡායාරූප - චමිල් රූපසිංහ





 


 

යටිනුවර වීදියේ ගොඩනැගිල්ලක ගින්නක්

 

මහනුවර යටිනුවර වීදීය ප්‍රදේශයේ පිහිටි ගොඩනැගිල්ලක ගින්නක් හටගෙන ඇති බව පොලිසිය පවසයි. ගින්න මැඩපැවැත්වීමට ගිනි නිවන රථ 4 ක් පිටත් කර යැවු බව ගිනි නිවන  ඒකකය සඳහන් කරයි.

ගොඩනැගිල්ලේ සිටි කිහිප දෙනෙකු බේරාගෙන ඇති බවත් ඒ අතර කුඩා දරුවන් ද සිටි බව පොලිසිය පවසයි.

(28535) 
                    ",http://www.lankadeepa.lk/latest_news/මහනුවර-වෙළඳ-සංකීර්ණයේ-ගින්නකින්-පහකට-තුවාල/1-543496,මහනුවර වෙළඳ සංකීර්ණයේ ගින්නකින් පහකට තුවාල
"
                        රොමේෂ් මධුෂංඛ
 
මන්නාරම් සමූහ මිනීවල දෙවැනි වතාවට පුළුල් කිරීමෙන් පසුව කැනීම් කටයුතු නැවත ආරම්භ කළ බවත් අද (8) වන විට සිරුරු 288 ක් හමු වී ඇති බවත් කැනීම් භාර නිලධාරී විශේෂඥ අධිකරණ වෛද්‍ය ශමින්ද රාජපක්ෂ මහතා පැවසීය.

මන්නාරම් සමූහ මිනීවලේ කැනීම් අද (8)  126 වැනි දිනට සිදු කෙරෙන අතර මේ දක්වා හමු වූ සිරුරු 288 න් සිරුරු 178 ක් වෙන් කර මන්නාරම් අධිකරණයේ විශේෂ කුටියක ආරක්ෂිතව තැන්පත් කර ඇති බවට වෛද්‍ය ශමින්ද රාජපක්ෂ මහතා කීය.

මන්නාරම පැරණි සතොස ගොඩනැගිල්ල තිබූ ස්ථානයේ සමූහ මිනීවල පිහිටා ඇති අතර එහිදී දෙවැනි වතාටත් සමූහ මිනීවල ප්‍රධාන මාර්ගය දෙසට හා අතුරු මාර්ගයක් දෙසට  පුළුල් කිරීමෙන් පසුව කැනීම් කටයුතු අරඹා ඇත.

මේ අතර සමූහ මිණීවලේ මිනිස් ඇටසැකිලි එකපිට එක පිහිටන සේ සිරුරු හමුවීම මිනීවලේ කැනීම් කටයුතු ආරම්භක අවස්ථාවේ සිට හමු වූ බවටත් සිරුරුවල සාම්පල මේ මස අවසන් වීමට පෙර ඇමෙරිකාවේ ෆොරීඩාහි පිහිටා ඇති රසායනාගාරය වෙතට රැගෙන යාමට සූදානමක් ඇති බවටත් ඇමෙරිකාවට රැගෙන යාමෙන් පසුව සති දෙකක කාලයක් පුරාවට පරික්ෂණ සිදුකර වාර්තාව ලබා ගැනීමට පියවර ගෙන ඇති බවටද විශේෂඥ අධිකරණ වෛද්‍ය ශමින්ද රාජපක්ෂ මහතා වැඩිදුරටත් කීය.

මන්නාරම පැරණි සතොස ගොඩනැගිල්ල කඩා දැමීමෙන් ඉවත් කළ පස් රැගෙන ගිය මන්නාරම එමිල් නගර් ප්‍රදේශයේ පස් ගොඩක තිබි මාර්තු 26 වැනිදා අස්ථි කොටස් තොගයක් හමුවීමෙන් පසුව අදාළ ස්ථානය සම්බන්ධයෙන් පරීක්ෂණ පැවැත්වීම ආරම්භ කරනු ලැබිණි.



 
                    ",http://www.lankadeepa.lk/latest_news/මිනීවල-පුළුල්-කිරිමෙන්-හමුවූ-සිරුරු-288-දක්වා-ඉහළට/1-543508,මිනීවල පුළුල් කිරිමෙන් හමුවූ සිරුරු 288 දක්වා ඉහළට
"
                        (දිල්රුක්ෂි  ග්‍රේරු සහ මුදිතා දයානන්ද ලග්ගල සිට)

මොරගහකන්ද,කළුගඟ ව්‍යාපෘතින් ඉදිකිරීමෙන් පසු යටවූ ලග්ගල පල්ලේගම නගරය වෙනුවට ඉදිකළ නව ලග්ගල හරිත  නගරය විවෘත කිරීම  ජනාධිපති මෛත්‍රීපාල  සිරිසේන මහතා අතින් අද (08) සිදු කෙරිණි.

එමෙන්ම කළුගඟ ජලාශය ජනතා අයිතියට පත් කිරීමද  මෙහිදී සිදු විය.

⁣වරාය හා නාවික කටයුතු සහ දක්ෂිණ සංවර්ධන අමාත්‍ය මහින්ද සමරසිංහ,නිවාස හා ඉදිකිරිම් අමාත්‍ය සජිත් ප්‍රේමදාස, සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න, ප්‍රවාහන අමාත්‍ය අර්ජුන රණතුංග, ඉඩම් සහ පාර්ලිමේන්තු ප්‍රතිසංස්කරණ අමාත්‍ය ගයන්ත කරුණාතිලක, පාර්ලිමේන්තු මන්ත්‍රී ලක්ෂ්මන් වසන්ත පෙරේරා, හිටපු ආණ්ඩුකාර රෙජිනොල්ඩ් කුරේ, මාතලේ දිස්ත්‍රික් පාර්ලිමේන්තු මන්ත්‍රීවරුන් ඇතුළු මැති ඇමැතිවරු විශාල පිරිසක් මෙම අවස්ථාවට සහභාගී වූහ. 


ඡායාරූප - දිල්රුක්ෂි ග්‍රේරු







(ඡායාරූප - ජයමාල් චන්ද්‍රසිරි)







වැඩිදුර ඡායාරූප නැරඹීමට පිවිසෙන්න

https://tinyurl.com/yaxvm2ze 
                    ",http://www.lankadeepa.lk/latest_news/නව-ලග්ගල-හරිත-නගරය-ජනපති-අතින්-විවෘත-වේ/1-543507,නව ලග්ගල හරිත නගරය ජනපති අතින් විවෘත වේ
"
                        හර්ෂණ තුෂාර සිල්වා
 
 
බණ්ඩාරනායක නාමය හා ප්‍රතිපත්ති විකුණාගෙන කෑ හොරුන් සහ මිනීමරුවන් තවමත් මෙරට සිටින්නේ යැයි ද ඔවුන් දැනටත් බණ්ඩාරනායක නාමය හා ප්‍රතිපත්ති විකුණාගෙන කන්නේ යැයි ද හිටපු ජනාධිපති චන්ද්‍රිකා බණ්ඩාරනායක කුමාරතුංග මහත්මිය අද (8) පැවැසුවාය. 
 
ශ්‍රී ලංකා නිදහස් පක්ෂයේ නිර්මාතෘ, දිවංගත අග්‍රාමාත්‍ය සහ බණ්ඩාරනායක කුමාරතුංග මහත්මියගේ පියාණන් වන එස්.ඩබ්ලිව්.ආර්.ඩී. බණ්ඩාරනායක මහතාගේ 120 වැනි ඡන්ම දින සැමරුම් උත්සවයට සහභාගි වෙමින් ඒ මහත්මිය ඒ බව සඳහන් කළාය. 
 
එම උත්සවය අවසානයේ දී ‘මාධ්‍යවේදීන් පියාණන්ගේ ඡන්ම දිනය දවසේ කීමට ඇත්තේ කුමක්දැයි ?’ විමසූ විට කීමට බොහෝ දේ ඇතත් මේ සුදුසු වේලාව නොවේ යැයි ද කීවාය. 
 
නියම බණ්ඩාරනායක ප්‍රතිපත්ති ඇත්තේ අප ළඟ බව ද ඇය එහිදී සඳහන් කළාය. 
 
ශ්‍රී ලංකා නිදහස් පක්ෂයේ සභාපති ජනාධිපති මෛත්‍රීපාල සිරිසේන මහතා ද කොළඹ ගාලු මුවදොර පිටියේ එස්. ඩබ්ලිව්. ආර්. ඩී. බණ්ඩාරනායක මහතාගේ පිළිරුවට පුෂ්පෝපහාර දැක්වීම සඳහා පැමිණියේය.
 
ජනාධිපතිවරයා බණ්ඩාරනායක මහතාගේ පිළිරුවට පුෂ්පෝපහාර දක්වා පිටව යන අවස්ථාවේදී හිටපු ජනාධිපතිනිය එම ස්ථානයට පැමිණියත් ඔවුන් දෙදෙනා කතාබහ නොකරම තම තමන්ගේ ගමන් යන අයුරු දක්නට ලැබිණි. 
 
ජනාධිපති මෛත්‍රීපාල සිරිසේන මහතා පිටව ගියේ මොරගහකන්ද කළුගඟ වාරි ව්‍යාපෘතිය විවෘත කිරීම සඳහාය. 
 
පසුගිය දිනවල පාර්ලිමේන්තුවේදී සහ දේශපාලන කරළියේදී මෙන්ම ඊයේ  (7) පස්වරුවේ පැවැති ශ්‍රී ලංකා නිදහස් පක්ෂ මධ්‍යම කාරක සභා රැස්වීමේදී නොසිටි බව කියූ එම පක්ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායක මහතා ද මෙම අවස්ථාවට සහභාගී වී සිටියේය. 
 
ශ්‍රී ලංකා නිදහස් මහලේකම් පාර්ලිමේන්තු මන්ත්‍රී දයාසිරි ජයසේකර, එක්සත් ජනතා නිදහස් සන්ධානයේ මහලේකම් පාර්ලිමේන්තු මන්ත්‍රී මහින්ද අමරවීර, ශ්‍රී ලංකා නිදහස් පක්ෂයේ හිටපු මහලේකම් මහාචාර්ය රෝහණ ලක්ෂ්මන පියදාස, ශ්‍රී ලංකා නිදහස් පක්ෂයේ ජ්‍යෙෂ්ඨයන් සහ එම පක්ෂයේ සාමාජිකයන්, බණ්ඩාරනායක පවුලේ ඥාතීන් හා හිතමිතුරන් ඇතුළු පිරිසක් මෙම අවස්ථාවට එක්ව සිටියහ.

ඡායාරූප - රොමේෂ් ධනුෂ්ක සිල්වා









  
                    ",http://www.lankadeepa.lk/latest_news/‘නියම-බණ්ඩාරනායක-ප්‍රතිපත්ති-ඇත්තේ-අප-ළඟයි’/1-543512,‘නියම බණ්ඩාරනායක ප්‍රතිපත්ති ඇත්තේ අප ළඟයි’
"
                        පාර්ලිමේන්තුවේ විපක්ෂ නායකවරයා ලෙස  හිටපු ජනාධිපති මහින්ද රාජපක්ෂ මහතා පත්කිරීම කතානායක කරු ජයසුරිය මහතා විසින් පිළිගෙන තිබේ.

ඒ බව නියෝජ්‍ය කතානායක ආනන්ද කුමාරසිරි මහතා අද (8) පාර්ලිමේන්තුවට දැනුම් දුන්නේය.

(28535) 
                    ",http://www.lankadeepa.lk/latest_news/කතානායකවරයා-මහින්ද-විපක්ෂ-නායකයා-ලෙස-පිළිගනී/1-543518,කතානායකවරයා මහින්ද විපක්ෂ නායකයා ලෙස පිළිගනී
"
                        (රංජන් කස්තුරි

 
ශ්‍රී ලංකාවට මේ වසරේදී රුපියල් බිලියන 2200ක අතිවිශාල ණය මුදලක් ගෙවීමට සිදුව ඇතැයි මුදල් අමාත්‍යාංශය සඳහන් කරයි.   
                                                        
ශ්‍රී ලංකාව ලබාගෙන ඇති ණය වෙනුවෙන් වාරික මුදල ලෙස රුපියල් බිලියන 1300ක් ද පොලී මුදල් ලෙස රුපියල් බිලියන 900ක්ද වශයෙන් එම මුදල ගෙවීමට සිදුව ඇතැයි ද එම අමාත්‍යාංශය පවසයි.  
                
ශ්‍රී ලංකාවේ පැවැති ආණ්ඩු හා වර්තමාන ආණ්ඩුව දේශීය හා විදේශීය ආයතනවලින් ලබාගත් ණය වෙනුවෙන් 2019 වසරට අදාළව එම මුදල ගෙවිය යුතු වන අතර විදෙස් ආයතන, විදෙස් ආණ්ඩුවලින් ලබාගත් ණය, භාණ්ඩාගාර බිල්පත් සුරැකුම්පත් ආදිය ඇතුළු විවිධ ක්‍රම යටතේ එම ණය ලබාගෙන තිබෙන බවද එම අමාත්‍යංශය කියයි.    
                                        
ශ්‍රී ලංකා ඉතිහාසයේ රජයක් විසින් වසරකදී ණය ගෙවීම සඳහා වැයකිරීමට නියමිත විශාලතම මුදල මෙය වීම විශේෂත්වයකැයිද එම අමාත්‍යංශය කියයි.
  
                    ",http://www.lankadeepa.lk/latest_news/රුපියල්-බිලියන-2200ක-ණයක්-ලංකාවට-ගෙවන්න-වෙයි/1-543523,රුපියල් බිලියන 2200ක ණයක් ලංකාවට ගෙවන්න වෙයි
"
                        (විනීතා එම් ගමගේ)

නිදහස් අධ්‍යාපනයෙන් ඉගෙන ගන්නා දරුවන්ගේ ප්‍රතිඵල හා ව්‍යාපාර වශයෙන් සමාගම් පනත යටතේ ලියාපදිංචි කළ පාසැල්වල ප්‍රතිඵල සංසන්දනය කර විභාග දෙපාර්තමේන්තුව මඟින් ප්‍රසිද්ධ නොකරන ලෙස තමන් කළ ඉල්ලීම රජය විකෘති කරන බව පාර්මේන්තු මන්ත්‍රී ආචාර්ය බන්දුල ගුණවර්ධන මහතා ප්‍රකාශ කළේය.  

රජයේ පාසැල්වල සහ පෞද්ගලික පාසැල්වල ප්‍රතිඵල ඒකාබද්ධ කිරීම අසාධාරණ බවට තමන් කළ එම ප්‍රකාශය මාධ්‍යවල නිවැරදිව සඳහන් වන නමුත් රජය එය විකෘති කර දක්වමින් සිටින බව ද ඔහු කියා සිටියේය.  

එහි දී තමන් ඉල්ලා සිටියේ දරුවන්ගේ විභාග ප්‍රතිඵල ඔවුන් උගත් පෞද්ගලික පාසැලේ නමින් ප්‍රසිද්ධ නොකරන ලෙස බව යැයි ද ඔහු සඳහන් කළේය.

මේ විවාදය දුරදිග ගෙන යාමේ අවශ්‍යතාවයක් නැතැයි පැවසූ ගුණවර්ධන මහතා ආණ්ඩුව වැරදි මතයක් සමඟ එය දුරදිග ගෙන යන නමුත් තමන් කථා කළේ මේ රටේ නිදහස් අධ්‍යාපනය ලබන සියලු දරුවන් වෙනුවෙන් යැයි ද  පැවසීය. 

නිදහස් අධ්‍යාපනයේ ප්‍රතිඵල ලෙස උසස් පෙළ ප්‍රතිපල විශ්ලේෂණවලදී විශේෂයෙන් මහ බැංකු වාර්තාවේ පවා ජාත්‍යන්තර පාසැල් හැර යනුවෙන් සඳහන් වන බව ද ඒ මහතා ප්‍රකාශ කළේය. 
මේ ප්‍රකාශය ගැන මීට වඩා තව දුරටත් තමන් විග්‍රහ කරන්නට හෝ පැහැදිලි කරන්නට තමන් සුදානම් නොවන බව ද ගුණවර්ධන මහතා කීය. අවශ්‍ය නම් ඕනෑම නාලිකාවක තමන් අධ්‍යාපන ඇමතිතුමන් සමඟ විවාදයකට සුදානම් යැයි ද ඔහු කියා සිටියේය. 

මාධ්‍යකරුවෙකුට පොලිස් පහරදීමක් නිසා රොහල් ගත කර තිබීමේ සිද්ධිය විපක්ෂ නායකතුමන් සහ විපක්ෂයේ සියලුම මන්ත්‍රීවරු තරයේ හෙළා දකින බවද බන්දුල ගුණවර්ධන මන්ත්‍රීවරයා කීවේය.

 අගමැති බලය ලබා ගැනීමෙන් පසු එක්සත් ජාතික පක්ෂයට උවමනා දේ නොකෙරෙන මාධ්‍ය කළු මාධ්‍ය ලෙස හඳුන්වා මාධ්‍යවේදින්ට චෙක්පත් සුදානම් කරගන්න කියා තර්ජනය කර ඇතැයි ද හෙතෙම සඳහන් කළේය.  

ස්වාධීන රූපවාහිනි සේවයේ සේවක පිරිසක් එළියට දමා ඇති බවත් එම කාර්මික ආරවුල බේරුම් කරන ලෙස කිහිපවතාවක් තමන් ඉල්ලීම් කළ බවත් කී ගුණවර්ධන මහතා මේ පෙරමග සළකුනු එතරම් සුබ දායක නොවන බවද කියා සිටියේය. 

නිරෝගී  ප්‍රජාතන්ත්‍රවාදයක් වෙනුවෙන් මෙම මාධ්‍ය මර්දනය වහා නතර කරන ලෙස තමන් ඉල්ලා සිටින බව ද හෙතෙම සඳහන් කළේය. 


මේ ප්‍රශ්නයට  මැදිහත්වී ක්ෂණිකව මාධ්‍ය නිදහසට අවශ්‍ය විධිවිධාන යොදන ලෙස තමන් ජනාධිපති මෛත්‍රිපාල සිරිසේන මහතාගෙන් ඉල්ලා සිටින බව ද ගුණවර්ධන මහතා කීවේය.  
                    ",http://www.lankadeepa.lk/latest_news/’රජය-මගේ-ඉල්ලීම-විකෘති-කරනවා’/1-543524,’රජය මගේ ඉල්ලීම විකෘති කරනවා’
"
                        (දිල්රුක්ෂි ග්‍රේරු සහ මුදිතා දයානන්ද ලග්ගල සිට)
 
යහපාලන ආණ්ඩුවේ ප්‍රධාන අරමුණ වූ  දුෂණය, වංචාව, නාස්තිය පරාජය කිරීම ගෙවුණු සිව් වසරක කාලයේදී පරාජය වූ බව ජනාධිපති මෛත්‍රීපාල සිරිසේන මහතා පවසයි.

ලග්ගල පල්ලේගම නව හරිත නගරය ජනතා අයිතියට පැවරීමේ අද (8) පැවැති උත්සවයේදී ජනාධිපතිවරයා මේ බව සඳහන් කළේය.

ලැබූ ජයග්‍රහණ මෙන්ම පරාජයන් ද බොහෝ ඇතිබව පැවසූ ජනාධිපතිවරයා එම පරාජයන් ජයග්‍රහණය කිරීම සඳහා ඉදිරි කාලයේදී කැපවීමෙන් කටයුතු කරන බවද සඳහන් කළේය.

වැඩිදුරටත් අදහස් දැක්වූ ජනාධිපතිවරයා මෙසේ කීය.

“ජාතින් අතර සාමය සමගිය වැඩි කරන්න කළ හැකි සියලු දේ මම කරනවා. පක්ෂ පාට වලින් මිදිලා රටේ ආර්ථිකය ගොඩනගන්න පෞද්ගලික න්‍යාය පත්‍ර පසෙක තබා එකාවන්ව කැපවීමෙන් වැඩ කළ යුතුයි.”







(ඡායාරූප - ජයමාල් චන්ද්‍රසිරි) 
                    ",http://www.lankadeepa.lk/latest_news/-යහපාලන-ආණ්ඩුවේ-ප්‍රධාන-අරමුණ-සිව්-වසරකදී-පරාජය-වුණා’/1-543519,'යහපාලන ආණ්ඩුවේ ප්‍රධාන අරමුණ සිව් වසරකදී පරාජය වුණා’
